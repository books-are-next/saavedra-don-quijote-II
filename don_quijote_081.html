<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LXXI\.o&nbsp;tom, co potkalo dona Quijota a&nbsp;jeho zbrojnoše Sancha cestou&nbsp;domů\.">
    <meta name="apple-mobile-web-app-capable" content="yes">
    <title>KAPITOLA LXXI.o&nbsp;tom, co potkalo dona Quijota a&nbsp;jeho zbrojnoše Sancha cestou&nbsp;domů.</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_080.html">
    <link rel="next" href="./don_quijote_082.html">
    <meta name="nb-order" content="80">
    <link rel="self" href="don_quijote_081.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-7c1c39f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1707" data-nb-chars="9885">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_080.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="13" data-nb-chars="81"><span class="idea" data-nb-ref-number="1" id="idea1" data-nb-words="13" data-nb-chars="81">KAPITOLA LXXI.o&nbsp;tom, co potkalo dona Quijota a&nbsp;jeho zbrojnoše Sancha cestou&nbsp;domů.</span></h1>
        <section>
          <p class="chunk" data-nb-ref-number="2" data-nb-words="61" data-nb-chars="409"><span class="idea" data-nb-ref-number="2" id="idea2" data-nb-words="61" data-nb-chars="409">Don Quijote, přemožený a&nbsp;štvaný, jel nesmírně zamyšlen, ale z&nbsp;druhé strany i&nbsp;značně vesel. Jeho smutek byl působen jeho porážkou, jeho veselost uvážením schopnosti Sanchovy projevené vzkříšením Altisidory, ač&nbsp;jen po&nbsp;jistém váhání uvěřil, že&nbsp;zamilovaná dívka byla opravdu mrtva. Sancho nebyl vesel vůbec, protože ho&nbsp;zarmucovalo, že&nbsp;Altisidora nesplnila slovo a&nbsp;nedala mu&nbsp;košile; přemýšleje o&nbsp;tom pravil pánovi:</span></p>
          <p class="chunk" data-nb-ref-number="3" data-nb-words="102" data-nb-chars="616"><span class="idea" data-nb-ref-number="3" id="idea3" data-nb-words="102" data-nb-chars="616">„Zajisté jsem, pane, nejnešťastnější lékař na&nbsp;světě; svět nosí na&nbsp;sobě doktory, co&nbsp;zabijí nemocného, jejž ošetřují, a&nbsp;chtějí dostat zaplaceno za&nbsp;svou práci, že&nbsp;podepsali jen nějakou ceduličku na&nbsp;lék, který nedělají ani oni, ale lékárník, a&nbsp;ty, nemocný hlupáku, užívej! Ale mně, kterého cizí zdraví stojí krev, šňupky, štípání, píchání a&nbsp;rány bičem, nedají ani troník. Ale povídám, že, přinesou-li mi&nbsp;na&nbsp;krk nějakého jiného nemocného, budou mě&nbsp;musit podmazat, abych se&nbsp;o&nbsp;něho staral, protože opat žije z&nbsp;toho, co&nbsp;si&nbsp;vyzpívá, a&nbsp;nechci si&nbsp;myslit, že&nbsp;mi&nbsp;nebesa dala moc, kterou mám, abych z&nbsp;ní udílel nazdařbůh kdekomu.“</span></p>
          <p class="chunk" data-nb-ref-number="4" data-nb-words="103" data-nb-chars="586"><span class="idea" data-nb-ref-number="4" id="idea4" data-nb-words="103" data-nb-chars="586">„Máš pravdu, příteli Sancho,“ odpověděl don Quijote, „a Altisidora si&nbsp;nevedla vůbec dobře, nedala-li ti&nbsp;slíbené košile. Tvoje moc je&nbsp;sice gratis data a&nbsp;nestála tě&nbsp;žádnou námahu, ale námahou tu&nbsp;je&nbsp;dávati se&nbsp;tělesně mučiti. O&nbsp;sobě ti&nbsp;mohu říci, že&nbsp;kdyby sis přál plat za&nbsp;výprask na&nbsp;vysvobození Dulcineino, dal bych ti&nbsp;jej slušný; ale nevím, zda léčení to&nbsp;připouští plat, a&nbsp;nechtěl bych, aby cena zbavovala lék účinku. Přes to&nbsp;se&nbsp;mi&nbsp;zdá, že&nbsp;nepřijdeme o&nbsp;nic zkouškou. Rozmysli si, Sancho, kolik chceš, a&nbsp;namrskej si&nbsp;hned a&nbsp;zaplať si&nbsp;hotovými a&nbsp;vlastní rukou, neboť vezeš u&nbsp;sebe mé&nbsp;peníze.“</span></p>
          <p class="chunk" data-nb-ref-number="5" data-nb-words="22" data-nb-chars="122"><span class="idea" data-nb-ref-number="5" id="idea5" data-nb-words="22" data-nb-chars="122">Na&nbsp;tuto nabídku otevřel Sancho oči a&nbsp;uši dokořán a&nbsp;ve svém srdci projevil ochotný souhlas s&nbsp;výpraskem a&nbsp;řekl svému pánovi:</span></p>
          <p class="chunk" data-nb-ref-number="6" data-nb-words="40" data-nb-chars="211"><span class="idea" data-nb-ref-number="6" id="idea6" data-nb-words="40" data-nb-chars="211">„Tedy dobře, pane, rád chci uspokojit Vaši Milost v&nbsp;tom, čeho si&nbsp;žádá, a&nbsp;na svůj prospěch, neboť láska k&nbsp;mým dětem a&nbsp;ženě mě&nbsp;nutí k&nbsp;zištnosti. Povězte mi, Milosti, kolik mi&nbsp;zaplatíte za&nbsp;každou ránu, již si&nbsp;dám?“</span></p>
          <p class="chunk" data-nb-ref-number="7" data-nb-words="40" data-nb-chars="231"><span class="idea" data-nb-ref-number="7" id="idea7" data-nb-words="40" data-nb-chars="231">„Kdybych ti&nbsp;měl zaplatiti, Sancho,“ odpověděl don Quijote, „úměrně k&nbsp;velikosti a&nbsp;hodnotě léku, poklad benátský a&nbsp;doly v&nbsp;Potosí by&nbsp;ti&nbsp;nestačily k&nbsp;zaplacení; přesvědčí se, kolik s&nbsp;sebou máš mých peněz, a&nbsp;urči si&nbsp;cenu za&nbsp;každou ránu.“</span></p>
          <p class="chunk" data-nb-ref-number="8" data-nb-words="106" data-nb-chars="589"><span class="idea" data-nb-ref-number="8" id="idea8" data-nb-words="106" data-nb-chars="589">„Ran je,“ odvětil Sancho, „tři tisíce tři sta a&nbsp;ještě něco; dal jsem si&nbsp;z&nbsp;nich asi pět, ostatní zbývají; odpočtěme těch pět od&nbsp;ostatních a&nbsp;máme jich tři tisíce tři sta; bude-li každá po&nbsp;čtvrtrealu (a laciněji nedám, kdyby celý svět poroučel), přijde to&nbsp;na&nbsp;tři tisíce tři sta čtvrtrealu, to&nbsp;jest tisíc pět set půlrealů a&nbsp;sto padesát půlrealů; z&nbsp;těch máme pětasedmdesát realů, které přidáme k&nbsp;sedmi stům padesáti, i&nbsp;dělá to&nbsp;celkem osm set dvacet pět realů. Ty&nbsp;si&nbsp;odpočtu od&nbsp;těch, které nesu Vaší Milosti, a&nbsp;vrátím se&nbsp;domů bohat a&nbsp;spokojen, ač&nbsp;zpráskán; ale koláče nejídá nikdo…, a&nbsp;to stačí.“</span></p>
          <p class="chunk" data-nb-ref-number="9" data-nb-words="61" data-nb-chars="379"><span class="idea" data-nb-ref-number="9" id="idea9" data-nb-words="61" data-nb-chars="379">„Ó požehnaný Sancho, předrahý Sancho,“ odpověděl don Quijote, „jak ti&nbsp;budeme zavázáni, Dulcinea i&nbsp;já, po&nbsp;všechny dny života, jichž nám nebesa dopřejí! Vrátí-li se&nbsp;do&nbsp;ztracené podoby (a není možno, aby se&nbsp;nevrátila), neštěstí její se&nbsp;promění v&nbsp;štěstí a&nbsp;má porážka v&nbsp;nejblaženější triumf. A&nbsp;uvaž, Sancho, kdy míníš započíti s&nbsp;trestem, neboť, zkrátíš-li lhůtu, přidám ti&nbsp;sto realů.“</span></p>
          <p class="chunk" data-nb-ref-number="10" data-nb-words="23" data-nb-chars="128"><span class="idea" data-nb-ref-number="10" id="idea10" data-nb-words="23" data-nb-chars="128">„Kdy?“ na&nbsp;to&nbsp;Sancho; „ještě dnes v&nbsp;noci. Hleďte, Milosti, abychom ji&nbsp;strávili v&nbsp;polích, pod širým nebem, a&nbsp;já si&nbsp;rozsekám tělo.“</span></p>
          <p class="chunk" data-nb-ref-number="11" data-nb-words="83" data-nb-chars="499"><span class="idea" data-nb-ref-number="11" id="idea11" data-nb-words="83" data-nb-chars="499">Noc přišla, očekávána donem Quijotem s&nbsp;největší možnou úzkostí; zdálo se&nbsp;mu, že&nbsp;kola vozu Apollova se&nbsp;polámala a&nbsp;že se&nbsp;den nezvykle protahuje, jako se&nbsp;děje milencům, kteří nikdy nemohou ukojit velikost své touhy. Nakonec zajeli pod příjemné stromy stojící poněkud stranou cesty a&nbsp;tam opustivše sedlo oslovo i&nbsp;Rocinantovo natáhli se&nbsp;do&nbsp;zelené trávy a&nbsp;pojedli ze&nbsp;zásob Sanchových. Sancho upletl z&nbsp;ohlávky a&nbsp;podpínky oslovy mocný a&nbsp;ohebný karabáč a&nbsp;odešel asi na&nbsp;dvacet kroků od&nbsp;pána mezi několik buků.</span></p>
          <p class="chunk" data-nb-ref-number="12" data-nb-words="11" data-nb-chars="55"><span class="idea" data-nb-ref-number="12" id="idea12" data-nb-words="11" data-nb-chars="55">Don Quijote, vida smělost a&nbsp;jarost, s&nbsp;níž šel, mu&nbsp;řekl:</span></p>
          <p class="chunk" data-nb-ref-number="13" data-nb-words="67" data-nb-chars="381"><span class="idea" data-nb-ref-number="13" id="idea13" data-nb-words="67" data-nb-chars="381">„Hleď, příteli, ať&nbsp;se&nbsp;nerozbiješ na&nbsp;kusy, dbej, aby rána šla po&nbsp;ráně, a&nbsp;nesnaž se&nbsp;spěchati příliš, aby ti&nbsp;uprostřed nedošel dech; míním, že&nbsp;se&nbsp;nesmíš tlouci tak tvrdě, abys zemřel dřív, než dojdeš žádaného počtu. A&nbsp;abys o&nbsp;nic nepřišel snad mylným počtem, já&nbsp;se&nbsp;postavím opodál a&nbsp;budu na&nbsp;svém růženci počítati rány, které si&nbsp;dáš. Nebesa ti&nbsp;přejtež, jakož dobrý tvůj úmysl zaslouží.“</span></p>
          <p class="chunk" data-nb-ref-number="14" data-nb-words="26" data-nb-chars="161"><span class="idea" data-nb-ref-number="14" id="idea14" data-nb-words="26" data-nb-chars="161">„Kdo poctivě splácí, nemá strach o&nbsp;zástavu,“ řekl Sancho, „myslím dávat si&nbsp;takové, aby mne nezabily, ale bolely, neboť v&nbsp;tom asi záleží podstata tohoto zázraku.“</span></p>
          <p class="chunk" data-nb-ref-number="15" data-nb-words="58" data-nb-chars="327"><span class="idea" data-nb-ref-number="15" id="idea15" data-nb-words="58" data-nb-chars="327">Svlékl se&nbsp;potom do&nbsp;půl těla, popadl provaz, počal se&nbsp;bít a&nbsp;don Quijote jal se&nbsp;počítat rány. Sancho se&nbsp;udeřil asi šestkrát nebo osmkrát, potom se&nbsp;mu&nbsp;však žert zdál trochu nesnadný a&nbsp;cena příliš nízká; zastavil se&nbsp;trochu a&nbsp;řekl svému pánovi, že&nbsp;běží o&nbsp;mýlku, protože každá rána zaslouží být zaplacena půlrealem, a&nbsp;ne čtvrtrealem.</span></p>
          <p class="chunk" data-nb-ref-number="16" data-nb-words="11" data-nb-chars="78"><span class="idea" data-nb-ref-number="16" id="idea16" data-nb-words="11" data-nb-chars="78">„Pokračuj, Sancho, a&nbsp;neumdlévej,“ řekl mu&nbsp;don Quijote, „zdvojnásobím ti&nbsp;cenu.“</span></p>
          <p class="chunk" data-nb-ref-number="17" data-nb-words="11" data-nb-chars="56"><span class="idea" data-nb-ref-number="17" id="idea17" data-nb-words="11" data-nb-chars="56">„Tak děj se&nbsp;vůle boží,“ pravil Sancho, „a ať&nbsp;rány prší!“</span></p>
          <p class="chunk" data-nb-ref-number="18" data-nb-words="49" data-nb-chars="272"><span class="idea" data-nb-ref-number="18" id="idea18" data-nb-words="49" data-nb-chars="272">Ale darebák přestal si&nbsp;je&nbsp;vyplácet přes záda a&nbsp;bil do&nbsp;stromů, vždychaje občas, jako by&nbsp;s&nbsp;každou z&nbsp;nich mu&nbsp;byla rvána duše. Něžná pak duše dona Quijota, který se&nbsp;bál, aby se&nbsp;Sancho nepřipravil o&nbsp;život a&nbsp;svou neopatrností nepřekazil splnění jeho touhy, vnukla mu&nbsp;tato slova:</span></p>
          <p class="chunk" data-nb-ref-number="19" data-nb-words="45" data-nb-chars="263"><span class="idea" data-nb-ref-number="19" id="idea19" data-nb-words="45" data-nb-chars="263">„Ve jménu tvého života, příteli, ať&nbsp;věc přestane na&nbsp;tomto, neboť se&nbsp;mi&nbsp;lék zdá velmi krutý a&nbsp;není zmeškáno; Zamory také nedobyli za&nbsp;hodinu. Počítal-li jsem dobře, dal sis přes tisíc ran; zatím to&nbsp;stačí, neboť osel, řečeno sprostě, snese náklad, ale ne&nbsp;přetížení.“</span></p>
          <p class="chunk" data-nb-ref-number="20" data-nb-words="39" data-nb-chars="217"><span class="idea" data-nb-ref-number="20" id="idea20" data-nb-words="39" data-nb-chars="217">„Nikoliv, pane,“ na&nbsp;to&nbsp;Sancho, „o mně se&nbsp;nesmí říkat: ‚za malou práci velký plat‘. Odejděte, Milosti, ještě trochu a&nbsp;dovolte mi&nbsp;dát ještě asi tisíc ran; takto si&nbsp;odbudeme úlohu na&nbsp;dvakrát a&nbsp;ještě nám kus sukna zbude.“</span></p>
          <p class="chunk" data-nb-ref-number="21" data-nb-words="46" data-nb-chars="249"><span class="idea" data-nb-ref-number="21" id="idea21" data-nb-words="46" data-nb-chars="249">„Když jsi v&nbsp;tak dobrém rozpoložení,“ řekl don Quijote, „nebe ti&nbsp;pomoz a&nbsp;bij se, já&nbsp;se&nbsp;vzdálím.“ Sancho se&nbsp;dal znovu do&nbsp;práce s&nbsp;takovou prudkostí, že&nbsp;již tloukl kůru z&nbsp;mnoha stromů: s&nbsp;takovou krutostí se&nbsp;bičoval; a&nbsp;dav nesmírnou ránu do&nbsp;buku vykřikl:</span></p>
          <p class="chunk" data-nb-ref-number="22" data-nb-words="9" data-nb-chars="44"><span class="idea" data-nb-ref-number="22" id="idea22" data-nb-words="9" data-nb-chars="44">„Zde umře Sanson a&nbsp;všichni, kdo jsou s&nbsp;ním!“</span></p>
          <p class="chunk" data-nb-ref-number="23" data-nb-words="21" data-nb-chars="136"><span class="idea" data-nb-ref-number="23" id="idea23" data-nb-words="21" data-nb-chars="136">Don Quijote přiběhl hned na&nbsp;bolestné to&nbsp;zvolání a&nbsp;úder nelítostného biče, uchopil spletenou ohlávku sloužící Sanchovi za&nbsp;karabáč a&nbsp;řekl:</span></p>
          <p class="chunk" data-nb-ref-number="24" data-nb-words="48" data-nb-chars="279"><span class="idea" data-nb-ref-number="24" id="idea24" data-nb-words="48" data-nb-chars="279">„Nedovoluj osud, příteli Sancho, abys pro mé&nbsp;zalíbení přišel o&nbsp;život, jenž má&nbsp;sloužit k&nbsp;výživě tvé ženy a&nbsp;tvých dětí; ať&nbsp;Dulcinea čeká na&nbsp;lepší okolnosti. Já&nbsp;se&nbsp;zdržím v&nbsp;mezích příznivé naděje a&nbsp;dočkám, až&nbsp;nabudeš nových sil, aby byla tato věc skončena k&nbsp;všeobecné spokojenosti.“</span></p>
          <p class="chunk" data-nb-ref-number="25" data-nb-words="32" data-nb-chars="209"><span class="idea" data-nb-ref-number="25" id="idea25" data-nb-words="32" data-nb-chars="209">„Když si&nbsp;toho Vaše Milost přeje,“ odpověděl Sancho, „buďsi s&nbsp;Pánembohem a&nbsp;přehoďte mi&nbsp;svůj plášť přes ramena, protože se&nbsp;potím a&nbsp;nechtěl bych nastydnout: začátečníkům v&nbsp;kajícnictví vždy hrozí tohle nebezpečí.“</span></p>
          <p class="chunk" data-nb-ref-number="26" data-nb-words="30" data-nb-chars="172"><span class="idea" data-nb-ref-number="26" id="idea26" data-nb-words="30" data-nb-chars="172">Don Quijote uposlechl, sám zůstal odkryt a&nbsp;přikryl Sancha, který spal až&nbsp;do&nbsp;svítání; pak se&nbsp;znovu vydali na&nbsp;cestu, až&nbsp;se&nbsp;zastavili, tentokrát v&nbsp;osadě asi tři míle vzdálené.</span></p>
          <p class="chunk" data-nb-ref-number="27" data-nb-words="119" data-nb-chars="722"><span class="idea" data-nb-ref-number="27" id="idea27" data-nb-words="119" data-nb-chars="722">Seskočili z&nbsp;koní u&nbsp;hospody, kterou don Quijote uznal za&nbsp;hospodu, a&nbsp;ne za&nbsp;hrad s&nbsp;příkopem, věžemi, mříží v&nbsp;bráně a&nbsp;padacím mostem, neboť od&nbsp;své porážky vedl si&nbsp;ve&nbsp;všem s&nbsp;lepším rozumem, jak se&nbsp;brzo poví. Vykázali jim přízemní pokoj, jenž měl místo čalounů několik starých plátěných maleb, jaké na&nbsp;vsi bývají. Jedna velmi neuměle představovala únos Heleny, když smělý host ji&nbsp;uloupil Menelaovi, a&nbsp;druhá příběh Didony a&nbsp;Eneáše: Dido stála na&nbsp;vysoké věži a&nbsp;dávala znamení polovicí přikrývky prchajícímu hostu, jenž odplouval ořem na&nbsp;fregatě či&nbsp;brigantině. Don Quijote znamenal na&nbsp;obou výjevech, že&nbsp;Helena neodcházela příliš nerada, ale šibalsky se&nbsp;po&nbsp;straně smála, ale krásná Didona prolévala slzy jako ořechy; vida to&nbsp;pravil:</span></p>
          <p class="chunk" data-nb-ref-number="28" data-nb-words="54" data-nb-chars="319"><span class="idea" data-nb-ref-number="28" id="idea28" data-nb-words="54" data-nb-chars="319">„Tyto dvě dámy byly přenešťastny, poněvadž se&nbsp;nezrodily v&nbsp;našem věku, a&nbsp;já zase jsem nešťasten přede všemi, že&nbsp;jsem se&nbsp;nezrodil ve&nbsp;věku jejich; neboť kdybych byl potkal tyto pány, ani Trója nebyla by&nbsp;byla zapálena, ani Kartágo zničeno, protože všechno to&nbsp;neštěstí bylo by&nbsp;odvráceno tím pouze, že&nbsp;bych byl zabil Parida.“</span></p>
          <p class="chunk" data-nb-ref-number="29" data-nb-words="37" data-nb-chars="235"><span class="idea" data-nb-ref-number="29" id="idea29" data-nb-words="37" data-nb-chars="235">„Já se&nbsp;vsadím,“ řekl Sancho, „že za&nbsp;nějakou dobu nebude krčmy, hospody, hostince a&nbsp;holičského krámku, kde by&nbsp;nebyla vymalována historie našich slavných činů. Ale přál bych si, aby ji&nbsp;vymalovaly ruce dovednějšího malíře, než byl tento.“</span></p>
          <p class="chunk" data-nb-ref-number="30" data-nb-words="144" data-nb-chars="792"><span class="idea" data-nb-ref-number="30" id="idea30" data-nb-words="144" data-nb-chars="792">„Máš pravdu, Sancho,“ pravil don Quijote, „neboť tento malíř je&nbsp;jako Orbaneja, malíř, který byl v&nbsp;Úbedě; ten, když se&nbsp;ho&nbsp;ptali, co&nbsp;maluje, říkal: ‚Co z&nbsp;toho bude,‘ a&nbsp;když náhodou vymaloval kohouta, napsal pod něj ‚Toto je&nbsp;kohout‘, aby si&nbsp;nemyslili, že&nbsp;to&nbsp;je&nbsp;liška. Takový se&nbsp;mi&nbsp;zdá, že&nbsp;asi je, Sancho, malíř nebo spisovatel, což je&nbsp;totéž, který vydal na&nbsp;světlo historii toho nového dona Quijota, která vyšla: maloval nebo psal to, co&nbsp;z&nbsp;toho bude. Nebo byl také jako jistý básník, který žil v&nbsp;minulých letech u&nbsp;dvora: jmenoval se&nbsp;Mauleón a&nbsp;odpovídal hbitě na&nbsp;všechny možné otázky; kdosi se&nbsp;ho&nbsp;zeptal, co&nbsp;znamená ‚Deum de&nbsp;Deo‘ a&nbsp;on na&nbsp;to: ‚Dej, kam dej!‘ Ale nechme toho a&nbsp;pověz mi, Sancho, míníš-li si&nbsp;vyplatiti dnes v&nbsp;noci druhou dávku, a&nbsp;jestliže ano, zda pod střechou nebo pod širým nebem.“</span></p>
          <p class="chunk" data-nb-ref-number="31" data-nb-words="43" data-nb-chars="214"><span class="idea" data-nb-ref-number="31" id="idea31" data-nb-words="43" data-nb-chars="214">„Pane Bože,“ na&nbsp;to&nbsp;Sancho, „to, co&nbsp;si&nbsp;mám v&nbsp;úmyslu dát, mohu zrovna tak doma jako v&nbsp;poli; ale přece bych si&nbsp;přál, aby to&nbsp;bylo mezi stromy, neboť se&nbsp;mi&nbsp;zdá, že&nbsp;mě&nbsp;jaksi provázejí a&nbsp;pomáhají snášet má&nbsp;muka zázračně.“</span></p>
          <p class="chunk" data-nb-ref-number="32" data-nb-words="23" data-nb-chars="143"><span class="idea" data-nb-ref-number="32" id="idea32" data-nb-words="23" data-nb-chars="143">„Učiníme tedy jinak, milý Sancho,“ odpověděl don Quijote, „a abys nabral sil, necháme to&nbsp;až&nbsp;do&nbsp;své vsi, neboť tam dorazíme nejpozději pozítří.“</span></p>
          <p class="chunk" data-nb-ref-number="33" data-nb-words="57" data-nb-chars="290"><span class="idea" data-nb-ref-number="33" id="idea33" data-nb-words="57" data-nb-chars="290">Sancho odvětil, že&nbsp;učiní po&nbsp;jeho přání, ale on&nbsp;že&nbsp;by&nbsp;si&nbsp;přál ukončit záležitost krátce, za&nbsp;teplé krve pokud je&nbsp;mlýn v&nbsp;chodu, neboť v&nbsp;prodlévání je&nbsp;často nebezpečí; také prý „přičiň se&nbsp;a&nbsp;Bůh ti&nbsp;požehná“ a&nbsp;„víc platí jedno tu&nbsp;máš, než dvě dám ti“ a&nbsp;„lepší vrabec v&nbsp;hrsti než holub na&nbsp;střeše.“</span></p>
          <p class="chunk" data-nb-ref-number="34" data-nb-words="37" data-nb-chars="211"><span class="idea" data-nb-ref-number="34" id="idea34" data-nb-words="37" data-nb-chars="211">„Už dost přísloví, Sancho, pro jediného Boha,“ řekl don Quijote, „zdá se, že&nbsp;se&nbsp;vracíš k&nbsp;sicut erat. Mluv zvolna, jednoduše a&nbsp;nepopleteně, jak jsem ti&nbsp;už&nbsp;mnohokráte radil, a&nbsp;uvidíš, že&nbsp;se&nbsp;ti&nbsp;to&nbsp;stokrát vyplatí.“</span></p>
          <p class="chunk" data-nb-ref-number="35" data-nb-words="29" data-nb-chars="170"><span class="idea" data-nb-ref-number="35" id="idea35" data-nb-words="29" data-nb-chars="170">„Nevím, co&nbsp;to&nbsp;mám za&nbsp;neštěstí,“ odpověděl Sancho, „že nemohu mluvit rozumně bez přísloví a&nbsp;že není přísloví, jež by&nbsp;se&nbsp;mi&nbsp;nezdálo rozumné. Ale polepším se, budu-li moci.“</span></p>
          <p class="chunk" data-nb-ref-number="36" data-nb-words="7" data-nb-chars="39"><span class="idea" data-nb-ref-number="36" id="idea36" data-nb-words="7" data-nb-chars="39">A&nbsp;tím skončil, pro tentokrát, svou řeč.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_082.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>