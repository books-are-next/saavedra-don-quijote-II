<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LXXIV\.o&nbsp;onemocnění dona Quijota, jeho závěti a&nbsp;smrti\.">
    <meta name="apple-mobile-web-app-capable" content="yes">
    <title>KAPITOLA LXXIV.o&nbsp;onemocnění dona Quijota, jeho závěti a&nbsp;smrti.</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miguel de Cervantes Saavedra: Důmyslný rytíř Don Quijote de la Mancha II">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Důmyslný rytíř Don Quijote de la Mancha II">
    <meta property="og:title" content="Důmyslný rytíř Don Quijote de la Mancha II">
    <meta property="og:type" content="book">
    <meta property="og:book:author" content="Miguel de Cervantes Saavedra">
    <meta property="twitter:title" content="Miguel de Cervantes Saavedra: Důmyslný rytíř Don Quijote de la Mancha II">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./don_quijote_083.html">
    <link rel="next" href="./don_quijote_085.html">
    <meta name="nb-order" content="83">
    <link rel="self" href="don_quijote_084.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-5f39aa1">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1997" data-nb-chars="11846">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_083.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="9" data-nb-chars="62"><span class="idea" data-nb-ref-number="1" id="idea1" data-nb-words="9" data-nb-chars="62">KAPITOLA LXXIV.o&nbsp;onemocnění dona Quijota, jeho závěti a&nbsp;smrti.</span></h1>
        <section>
          <p class="chunk" data-nb-ref-number="2" data-nb-words="166" data-nb-chars="1017"><span class="idea" data-nb-ref-number="2" id="idea2" data-nb-words="166" data-nb-chars="1017">Jelikož věci lidské nejsou věčné a&nbsp;obzvláště životy lidí se&nbsp;chýlí stále od&nbsp;svého počátku, až&nbsp;dospějí svého konce, a&nbsp;poněvadž život dona Quijota neměl božské výsady zadržeti svůj průběh, nastal jeho konec a&nbsp;smrt, když nejméně myslil. Ať&nbsp;to&nbsp;bylo působením smutku nad porážkou, ať&nbsp;dopuštěním a&nbsp;rozkazem nebeským, dostal horečku, která ho&nbsp;připoutala na&nbsp;lože na&nbsp;šest dní, během kterých jej mnohokráte navštívili jeho přátelé, farář, bakalář a&nbsp;holič; Sancho Panza, jeho dobrý zbrojnoš, neopouštěl jeho záhlaví. Domnívali se, že&nbsp;jej do&nbsp;toho stavu přivedl zármutek z&nbsp;přemožení a&nbsp;bolest, že&nbsp;nespatřil vyplnění své touhy osvobodit z&nbsp;kouzel Dulcineu, i&nbsp;snažili se&nbsp;jej všemožným způsobem potěšit: bakalář mu&nbsp;říkal, aby si&nbsp;dodal ducha a&nbsp;vstal k&nbsp;zahájení pastýřského povolání, že&nbsp;pro ně&nbsp;složil už&nbsp;eklogu takovou, že&nbsp;se&nbsp;Sanazarovy musí schovat, že&nbsp;už&nbsp;koupil z&nbsp;vlastních peněz dva nádherné psy k&nbsp;hlídání stáda, jeden že&nbsp;se&nbsp;jmenuje Barcino, druhý Butrón a&nbsp;že mu&nbsp;je&nbsp;prodal dobytkář z&nbsp;Quintanaru. Ale don Quijote nepřestával být smutný.</span></p>
          <p class="chunk" data-nb-ref-number="3" data-nb-words="99" data-nb-chars="539"><span class="idea" data-nb-ref-number="3" id="idea3" data-nb-words="99" data-nb-chars="539">Jeho přátelé zavolali lékaře, ten mu&nbsp;ohmatal tep, nebyl tuze spokojen a&nbsp;řekl, aby se&nbsp;pro každý případ staral o&nbsp;spásu své duše, neboť spása těla je&nbsp;v&nbsp;nebezpečí. Don Quijote to&nbsp;vyslechl klidně, ale nikoliv jeho hospodyně, neť a&nbsp;zbrojnoš, kteří se&nbsp;jali hořce plakat, jako by&nbsp;jej měli před sebou už&nbsp;mrtvého. Lékař měl za&nbsp;to, že&nbsp;jej usmrcují smutek a&nbsp;bolesti. Don Quijote prosil, aby jej nechali o&nbsp;samotě, že&nbsp;se&nbsp;chce trochu vyspat. Uposlechli a&nbsp;on spal v&nbsp;jednom kuse, jak se&nbsp;říká, šest hodin, že&nbsp;už&nbsp;hospodyně a&nbsp;neteř myslily, že&nbsp;zemře ve&nbsp;spaní.</span></p>
          <p class="chunk" data-nb-ref-number="4" data-nb-words="6" data-nb-chars="37"><span class="idea" data-nb-ref-number="4" id="idea4" data-nb-words="6" data-nb-chars="37">Ale nakonec procitl a&nbsp;hlasitě zvolal:</span></p>
          <p class="chunk" data-nb-ref-number="5" data-nb-words="20" data-nb-chars="131"><span class="idea" data-nb-ref-number="5" id="idea5" data-nb-words="20" data-nb-chars="131">„Požehnán buď mocný Bůh, který mi&nbsp;prokázal takové dobrodiní! Jeho milosrdenství nemá konce a&nbsp;hříchy lidské je&nbsp;nezkracují a&nbsp;neruší.“</span></p>
          <p class="chunk" data-nb-ref-number="6" data-nb-words="24" data-nb-chars="125"><span class="idea" data-nb-ref-number="6" id="idea6" data-nb-words="24" data-nb-chars="125">Neť dávala pozor na&nbsp;slova strýcova a&nbsp;zdálo se&nbsp;jí, že&nbsp;jsou rozumnější než obyčejně, alespoň než za&nbsp;té&nbsp;nemoci, a&nbsp;zeptala se&nbsp;ho:</span></p>
          <p class="chunk" data-nb-ref-number="7" data-nb-words="18" data-nb-chars="107"><span class="idea" data-nb-ref-number="7" id="idea7" data-nb-words="18" data-nb-chars="107">„Co pravíte, milostivý pane? Co&nbsp;je&nbsp;nového? Jaké je&nbsp;to&nbsp;milosrdenství a&nbsp;jaké lidské hříchy, o&nbsp;nichž mluvíte?“</span></p>
          <p class="chunk" data-nb-ref-number="8" data-nb-words="124" data-nb-chars="762"><span class="idea" data-nb-ref-number="8" id="idea8" data-nb-words="124" data-nb-chars="762">„Mluvím, neti,“ na&nbsp;to&nbsp;don Quijote, „o milosrdenství, jež mi&nbsp;v&nbsp;tomto okamžiku prokázal Bůh, jemuž, jak jsem pravil, nepřekážejí mé&nbsp;hříchy. Už&nbsp;mám rozum svobodný a&nbsp;jasný, prostý temných stínů nevědomosti, jimiž mi&nbsp;jej zastínila neblahá stálá četba ohavných rytířských románů. Už&nbsp;uznávám jejich nesmyslnost a&nbsp;trápí mě&nbsp;jen, že&nbsp;jsem vybředl z&nbsp;bludu tak pozdě, že&nbsp;nemám kdy na&nbsp;nápravu četbou knih jiných, jež by&nbsp;osvítily mou duši. Cítím, neti, že&nbsp;umírám, a&nbsp;chtěl bych zemřít způsobem, jenž by&nbsp;projevil, že&nbsp;můj život nebyl tak špatný, abych zanechal pověst blázna. Byl jsem jím sice, ale nechci potvrditi tuto pravdu svou smrtí. Zavolej mi, milá, mé&nbsp;dobré přátele, faráře, bakaláře Sansona Carrasca a&nbsp;holiče, mistra Mikuláše, neboť se&nbsp;chci vyzpovídati a&nbsp;učiniti závěť.“</span></p>
          <p class="chunk" data-nb-ref-number="9" data-nb-words="13" data-nb-chars="79"><span class="idea" data-nb-ref-number="9" id="idea9" data-nb-words="13" data-nb-chars="79">Tuto námahu neteři uspořil vstup všech tří. Sotva je&nbsp;don Quijote spatřil, řekl:</span></p>
          <p class="chunk" data-nb-ref-number="10" data-nb-words="68" data-nb-chars="428"><span class="idea" data-nb-ref-number="10" id="idea10" data-nb-words="68" data-nb-chars="428">„Veselte se&nbsp;se&nbsp;mnou, milí pánové, že&nbsp;už&nbsp;nejsem don Quijote de&nbsp;la&nbsp;Mancha, ale Alonso Quijano, pro své obyčeje přezvaný Dobrákem. Již jsem nepřítelem Amadisa Galského a&nbsp;celého nekonečného zástupu jeho potomstva, již se&nbsp;mi&nbsp;oškliví všechny světské historie o&nbsp;potulném rytířství, již znám svou pošetilost i&nbsp;nebezpečí, do&nbsp;něhož mě&nbsp;přivedla jejich četba, již je&nbsp;zavrhuji s&nbsp;hrůzou, neboť se&nbsp;z&nbsp;milosrdenství božího napravila moje hlava.“</span></p>
          <p class="chunk" data-nb-ref-number="11" data-nb-words="19" data-nb-chars="103"><span class="idea" data-nb-ref-number="11" id="idea11" data-nb-words="19" data-nb-chars="103">Když to&nbsp;ti&nbsp;tři uslyšeli, pomyslili si, že&nbsp;se&nbsp;ho&nbsp;zmocnil asi nějaký nový bláznivý nápad. Sanson mu&nbsp;řekl:</span></p>
          <p class="chunk" data-nb-ref-number="12" data-nb-words="47" data-nb-chars="294"><span class="idea" data-nb-ref-number="12" id="idea12" data-nb-words="47" data-nb-chars="294">„Nyní, pane done Quijote, když nás došla novina, že&nbsp;paní Dulcinea je&nbsp;vysvobozena z&nbsp;kouzel, začínáte s&nbsp;tímhle? Teď, když je&nbsp;vše hotovo, abychom se&nbsp;stali pastýři a&nbsp;trávili život zpěvem jako knížata, chcete se, Milosti, stát poustevníkem? Mlčte, při svém životě, vzpamatujte se&nbsp;a&nbsp;nechte povídání!“</span></p>
          <p class="chunk" data-nb-ref-number="13" data-nb-words="71" data-nb-chars="417"><span class="idea" data-nb-ref-number="13" id="idea13" data-nb-words="71" data-nb-chars="417">„Moje povídání,“ odvětil don Quijote, „bylo až&nbsp;dosud příliš pravdivo na&nbsp;mou škodu a&nbsp;má smrt je&nbsp;s&nbsp;pomocí nebes obrátí v&nbsp;můj prospěch. Cítím, pánové, že&nbsp;spěji rychle k&nbsp;svému konci: nechme žerty stranou a&nbsp;přiveďte mi&nbsp;zpovědníka, aby mě&nbsp;vyzpovídal, a&nbsp;písaře, aby sepsal mou závěť. Neboť za&nbsp;takovýchto okolností člověk nemá žertovati se&nbsp;svou duší; prosím tedy, aby se&nbsp;šlo, zatímco mě&nbsp;pan farář bude zpovídati, pro písaře.“</span></p>
          <p class="chunk" data-nb-ref-number="14" data-nb-words="74" data-nb-chars="414"><span class="idea" data-nb-ref-number="14" id="idea14" data-nb-words="74" data-nb-chars="414">Jeden se&nbsp;podíval na&nbsp;druhého udiven slovy dona Quijota a&nbsp;uvěřili mu, ač&nbsp;s&nbsp;nesnází; jedním pak ze&nbsp;znamení, podle nichž usoudili, že&nbsp;umírá, bylo, že&nbsp;se&nbsp;tak snadno z&nbsp;bláznovství vrátil k&nbsp;rozumu, neboť po&nbsp;tom, co&nbsp;dosud řekl, mluvil ještě hojně dále a&nbsp;stále tak správně, křesťansky a&nbsp;rozumně, že&nbsp;jim odňal zcela pochybnosti a&nbsp;přesvědčil je&nbsp;o&nbsp;svém rozumu. Farář poslal všechny ven, zůstal s&nbsp;ním o&nbsp;samotě a&nbsp;vyzpovídal jej.</span></p>
          <p class="chunk" data-nb-ref-number="15" data-nb-words="43" data-nb-chars="230"><span class="idea" data-nb-ref-number="15" id="idea15" data-nb-words="43" data-nb-chars="230">Bakalář šel pro písaře a&nbsp;vrátil se&nbsp;zakrátko s&nbsp;ním i&nbsp;se Sanchem Panzou. Sancho, který už&nbsp;zvěděl od&nbsp;bakaláře, v&nbsp;jakém stavu je&nbsp;jeho pán, vida hospodyni a&nbsp;neteř plakat, jal se&nbsp;také nabírat a&nbsp;slzet. Zpověď skončila a&nbsp;farář vyšel, řka:</span></p>
          <p class="chunk" data-nb-ref-number="16" data-nb-words="80" data-nb-chars="495"><span class="idea" data-nb-ref-number="16" id="idea16" data-nb-words="80" data-nb-chars="495">„Opravdu umírá a&nbsp;opravdu nabyl rozumu Alonzo Quijano Dobrák; můžeme vejít, aby složil závěť.“ Tato zpráva působila na&nbsp;zalité oči hospodyně, neteře a&nbsp;dobrého zbrojnoše Sancha Panzy tak nesmírně, že&nbsp;počali proudem prolévat slzy a&nbsp;vydávat z&nbsp;prsou tisíceré hluboké vzdechy: neboť skutečně, jak už&nbsp;řečeno, ať&nbsp;byl don Quijote jen suše Alonzem Quijanem Dobrákem, či&nbsp;donem Quijotem de&nbsp;la&nbsp;Mancha, vždy byl mírné povahy a&nbsp;jednání příjemného, a&nbsp;byl proto milován nejen domácími, ale i&nbsp;všemi, kdo jej znali.</span></p>
          <p class="chunk" data-nb-ref-number="17" data-nb-words="29" data-nb-chars="178"><span class="idea" data-nb-ref-number="17" id="idea17" data-nb-words="29" data-nb-chars="178">Vešel písař s&nbsp;ostatními a&nbsp;nadepsal záhlaví závěti; když pak don Quijote poručil svou duši podle všech oněch křesťanských podmínek, jichž je&nbsp;žádáno, Bohu, přišel k&nbsp;odkazům a&nbsp;řekl:</span></p>
          <p class="chunk" data-nb-ref-number="18" data-nb-words="100" data-nb-chars="573"><span class="idea" data-nb-ref-number="18" id="idea18" data-nb-words="100" data-nb-chars="573">„Item jest mou vůlí, aby Sancho Panza, z&nbsp;něhož jsem ve&nbsp;svém bláznovství učinil svého zbrojnoše, nebyl činěn odpovědným za&nbsp;jisté peníze, která má, a&nbsp;aby na&nbsp;něm nebyly žádány účty, poněvadž mezi mnou a&nbsp;jím byly počty, dary a&nbsp;dluhy, ale naopak, aby zbude-li něco, až&nbsp;dostane, co&nbsp;mu&nbsp;dlužím, a&nbsp;bude toho málo, zbytek tento byl jemu odevzdán, a&nbsp;nechť mu&nbsp;to&nbsp;svědčí; a&nbsp;jako jsem se&nbsp;mu&nbsp;snažil za&nbsp;svého bláznění opatřiti vladařství na&nbsp;ostrově, přál bych si&nbsp;mu&nbsp;nyní za&nbsp;zdravého rozumu darovati celé království, poněvadž toho zaslouží pro upřímnost své povahy a&nbsp;věrnost svého jednání.“</span></p>
          <p class="chunk" data-nb-ref-number="19" data-nb-words="6" data-nb-chars="31"><span class="idea" data-nb-ref-number="19" id="idea19" data-nb-words="6" data-nb-chars="31">Obrátiv se&nbsp;k&nbsp;Sanchovi, řekl mu:</span></p>
          <p class="chunk" data-nb-ref-number="20" data-nb-words="29" data-nb-chars="159"><span class="idea" data-nb-ref-number="20" id="idea20" data-nb-words="29" data-nb-chars="159">„Odpusť mi, příteli, že&nbsp;jsi mou vinou vypadal stejně bláznivý jako já&nbsp;a&nbsp;že jsem tě&nbsp;nakazil svým vlastním omylem, že&nbsp;totiž byli a&nbsp;jsou potulní rytíři na&nbsp;světě.“</span></p>
          <p class="chunk" data-nb-ref-number="21" data-nb-words="125" data-nb-chars="759"><span class="idea" data-nb-ref-number="21" id="idea21" data-nb-words="125" data-nb-chars="759">„Ach,“ odpověděl Sancho vzlykaje; „neumírejte, milostivý pane, ale poslechněte mé&nbsp;rady a&nbsp;žijte dlouhá leta, protože největší bláznovství, kterého se&nbsp;může člověk v&nbsp;tomto životě dopustit, je&nbsp;pro nic za&nbsp;nic umřít, aniž jej kdo vraždí a&nbsp;aniž jej ubíjejí jiné ruce než ruce smutku. Hleďte, nebuďte leniv, vstaňte z&nbsp;té postele a&nbsp;pojďme do&nbsp;polí, oblečeni za&nbsp;pastýře, jak jsme si&nbsp;umluvili. Třebas za&nbsp;nějakým křovím najdeme paní Dulcineu vysvobozenou z&nbsp;čárů a&nbsp;to bude jedna radost! Jestliže umíráte bolestí, že&nbsp;jste byl přemožen, vymluvte se&nbsp;na&nbsp;mne a&nbsp;řekněte, že&nbsp;vás srazili, protože jsem špatně osedlal Rocinanta, vždyť jste ostatně četl ve&nbsp;svých rytířských knihách, že&nbsp;být shozen ze&nbsp;sedla je&nbsp;docela obyčejnou věcí mezi rytíři a&nbsp;že dnešní přemožený je&nbsp;zítra vítězem.“</span></p>
          <p class="chunk" data-nb-ref-number="22" data-nb-words="13" data-nb-chars="80"><span class="idea" data-nb-ref-number="22" id="idea22" data-nb-words="13" data-nb-chars="80">„Tak jest,“ řekl Sanson, „dobrý Sancho Panza se&nbsp;v&nbsp;těch případech výborně vyzná.“</span></p>
          <p class="chunk" data-nb-ref-number="23" data-nb-words="247" data-nb-chars="1471"><span class="idea" data-nb-ref-number="23" id="idea23" data-nb-words="247" data-nb-chars="1471">„Pánové,“ pravil don Quijote, „jen pomalu, neboť v&nbsp;loňských hnízdech není letos ptáků. Byl jsem blázen a&nbsp;nabyl jsem rozumu, byl jsem don Quijote de&nbsp;la&nbsp;Mancha a&nbsp;nyní jsem, jak jsem řekl, Alonzo Quijano Dobrák. Kéž mi&nbsp;u&nbsp;Vašich Milostí má&nbsp;lítost a&nbsp;moje upřímnost vrátí úctu, které jsem se&nbsp;těšil, a&nbsp;pan písař nechť pokračuje: Item odkazuji všechno své jmění, tak jak jest, své neteři Antonii Quijanové, zde přítomné, vyhrazuje z&nbsp;něho nejprve, čeho bude potřebí na&nbsp;úhradu učiněných odkazů: především si&nbsp;přeji, aby byl vyplacen plat dlužný hospodyni za&nbsp;dobu, po&nbsp;niž mi&nbsp;sloužila, a&nbsp;mimo to&nbsp;dvacet dukátů na&nbsp;šaty. Za&nbsp;vykonavatele jmenuji pana faráře a&nbsp;pana bakaláře Sansona Carrasca zde přítomné. Item jest mou vůlí, aby bude-li se&nbsp;chtít moje neť Antonie Quijanová provdati, stalo se&nbsp;to&nbsp;s&nbsp;mužem, o&nbsp;němž se&nbsp;dříve vyšetří, že&nbsp;neví, co&nbsp;jsou rytířské knihy; shledá-li se, že&nbsp;to&nbsp;ví, a&nbsp;bude-li se&nbsp;chtít moje neť nicméně zaň vdáti a&nbsp;vdá se, nechť pozbude všeho mého odkazu, kteréhož vykonavatelé budou moci použíti podle své vůle na&nbsp;šlechetné účely. Item snažně prosím řečené pány vykonavatele své vůle, popřeje-li jim příznivý osud poznati autora, jenž prý složil onu historii nazvanou ‚Druhá část hrdinských skutků dona Quijota de&nbsp;la&nbsp;Mancha‘, aby jej požádali mým jménem co&nbsp;nejsnažněji, aby mi&nbsp;prominul příležitost, bez úmyslu mou mu&nbsp;danou, k&nbsp;napsání tolika a&nbsp;takových nesmyslů, které v&nbsp;knize podává; neboť opouštím tento svět s&nbsp;výčitkou, že&nbsp;jsem mu&nbsp;poskytl příčinu k&nbsp;jejich napsání.“</span></p>
          <p class="chunk" data-nb-ref-number="24" data-nb-words="126" data-nb-chars="749"><span class="idea" data-nb-ref-number="24" id="idea24" data-nb-words="126" data-nb-chars="749">Tím uzavřel svou závěť a&nbsp;padl v&nbsp;mdlobách jak dlouhý, tak široký na&nbsp;lože. Všichni se&nbsp;poděsili a&nbsp;spěchali mu&nbsp;pomoci; po&nbsp;tři dny, které ještě žil po&nbsp;dnu, kdy sdělal závěť, omdléval velmi často. Celý dům byl vyrušen z&nbsp;klidu, ale přesto neť jedla, hospodyně popíjela a&nbsp;Sancho Panza se&nbsp;veselil, neboť dědictví zahání nebo mírní dědicovu myšlenku na&nbsp;bolest, kterou právem nechává po&nbsp;sobě mrtvý. Konečně nastala poslední hodinka dona Quijota, když už&nbsp;přijal všechny svátosti a&nbsp;obšírně a&nbsp;výmluvně se&nbsp;zřekl rytířských knih. Písař byl přítomen a&nbsp;prohlásil, že&nbsp;se&nbsp;nikdy v&nbsp;žádném rytířském románu nedočetl, že&nbsp;by&nbsp;byl nějaký potulný rytíř zemřel na&nbsp;svém loži tak klidně a&nbsp;křesťansky jako don Quijote. Ten pak za&nbsp;soucitného pláče přítomných vypustil ducha a&nbsp;umřel.</span></p>
          <p class="chunk" data-nb-ref-number="25" data-nb-words="48" data-nb-chars="321"><span class="idea" data-nb-ref-number="25" id="idea25" data-nb-words="48" data-nb-chars="321">Farář vida to&nbsp;požádal písaře, aby mu&nbsp;zhotovil svědeckou výpověď, že&nbsp;Alonzo Quijano, řečený Dobrák, obyčejně zvaný don Quijote de&nbsp;la&nbsp;Mancha, opustil tento svět a&nbsp;skonal smrtí přirozenou; toto svědectví žádal, aby zamezil všem autorům kromě Cida Hamete Benengeliho podvodné vzkříšení dona Quijota a&nbsp;nekonečné historie jeho.</span></p>
          <p class="chunk" data-nb-ref-number="26" data-nb-words="41" data-nb-chars="236"><span class="idea" data-nb-ref-number="26" id="idea26" data-nb-words="41" data-nb-chars="236">Tak skončil Důvtipný rytíř z&nbsp;Manchy, jehož ves Cide Hamete neuvedl přesně, aby dovolil všem městům a&nbsp;osadám manchským příti se&nbsp;oň&nbsp;mezi sebou, přivlastňovat si&nbsp;jej a&nbsp;pokládat jej za&nbsp;svého syna, jako se&nbsp;sedm řeckých měst svářilo o&nbsp;Homéra.</span></p>
          <p class="chunk" data-nb-ref-number="27" data-nb-words="23" data-nb-chars="144"><span class="idea" data-nb-ref-number="27" id="idea27" data-nb-words="23" data-nb-chars="144">Nelíčíme zde nářek Sanchův a&nbsp;neteře a&nbsp;hospodyně dona Quijota, ani neuvádíme nové nápisy na&nbsp;jeho hrobě, vyjma nápis, jejž složil Sanson Carrasco:</span></p>
          <p class="chunk" data-nb-ref-number="28" data-nb-words="55" data-nb-chars="286"><em><span class="idea" data-nb-ref-number="28" id="idea28" data-nb-words="6" data-nb-chars="29">Zde Hidalgo mocný v&nbsp;Pánu sní,<br></span>
<span class="idea" data-nb-ref-number="29" id="idea29" data-nb-words="5" data-nb-chars="26">jenž přivedl k&nbsp;mezi takové<br></span>
<span class="idea" data-nb-ref-number="30" id="idea30" data-nb-words="8" data-nb-chars="35">svou odvahu, že&nbsp;smrt&nbsp;– všeho paní&nbsp;–<br></span>
<span class="idea" data-nb-ref-number="31" id="idea31" data-nb-words="3" data-nb-chars="19">životní vůli rekově<br></span>
<span class="idea" data-nb-ref-number="32" id="idea32" data-nb-words="5" data-nb-chars="29">nebyla schopna vzít zbla nic.<br></span>
<span class="idea" data-nb-ref-number="33" id="idea33" data-nb-words="5" data-nb-chars="27">On&nbsp;příliš si&nbsp;světa nevážil,<br></span>
<span class="idea" data-nb-ref-number="34" id="idea34" data-nb-words="7" data-nb-chars="33">všem pro smích a&nbsp;za strašáka byl,<br></span>
<span class="idea" data-nb-ref-number="35" id="idea35" data-nb-words="6" data-nb-chars="30">však z&nbsp;příhod jeho vidno zato,<br></span>
<span class="idea" data-nb-ref-number="36" id="idea36" data-nb-words="5" data-nb-chars="26">co&nbsp;pravdy tají slova tato:<br></span>
<span class="idea" data-nb-ref-number="37" id="idea37" data-nb-words="5" data-nb-chars="32">Moudrým zemřel, jako blázen žil.</span></em></p>
          <p class="chunk" data-nb-ref-number="29" data-nb-words="7" data-nb-chars="42"><span class="idea" data-nb-ref-number="38" id="idea38" data-nb-words="7" data-nb-chars="42">A&nbsp;přerozvážný Cide Hamete řekl svému peru:</span></p>
          <p class="chunk" data-nb-ref-number="30" data-nb-words="49" data-nb-chars="290"><span class="idea" data-nb-ref-number="39" id="idea39" data-nb-words="49" data-nb-chars="290">„Zde zůstaneš visíc na&nbsp;této destičce za&nbsp;drát, milé moje pero, nevím ani, dobře-li seříznuté či&nbsp;špatně rozštípené, a&nbsp;budeš tu&nbsp;žít po&nbsp;dlouhá století, jestliže tě&nbsp;domýšliví a&nbsp;darební vypravěči nesejmou a&nbsp;neznesvětí. Ale dřív než po&nbsp;tobě sáhnou, můžeš je&nbsp;upozornit a&nbsp;říci jim, jak nejlépe umíš:</span></p>
          <p class="chunk" data-nb-ref-number="31" data-nb-words="15" data-nb-chars="90"><em><span class="idea" data-nb-ref-number="40" id="idea40" data-nb-words="3" data-nb-chars="21">Vari, vari, darebové!<br></span>
<span class="idea" data-nb-ref-number="41" id="idea41" data-nb-words="4" data-nb-chars="23">Nikdo se&nbsp;mne nedotýkej;<br></span>
<span class="idea" data-nb-ref-number="42" id="idea42" data-nb-words="4" data-nb-chars="23">toto dílo, dobrý králi,<br></span>
<span class="idea" data-nb-ref-number="43" id="idea43" data-nb-words="4" data-nb-chars="23">pro mne bylo vyhrazeno.</span></em></p>
          <p class="chunk" data-nb-ref-number="32" data-nb-words="202" data-nb-chars="1192"><span class="idea" data-nb-ref-number="44" id="idea44" data-nb-words="202" data-nb-chars="1192">Výhradně pro mne se&nbsp;narodil don Quijote a&nbsp;já pro něho; on&nbsp;uměl jednat a&nbsp;já psáti; jen my&nbsp;dva jsme jednotou navzdory falšujícímu spisovateli z&nbsp;Tordessilas, který se&nbsp;odvážil nebo odváží psát hrubým a&nbsp;drzým pštrosím brkem o&nbsp;výkonech mého statečného rytíře, což není náklad pro jeho ramena ani námět pro jeho vychladlý důvtip. Upozorni jej, poznáš-li ho&nbsp;náhodou, aby nechal odpočívat v&nbsp;hrobě unavené a&nbsp;již zetlelé kosti dona Quijota a&nbsp;nechtěl jej odvádět proti všem právům smrti do&nbsp;Staré Kastilie, nutě ho&nbsp;vstávat z&nbsp;hrobu, kde vskutku a&nbsp;opravdově leží, natažen jak dlouhý, tak široký a&nbsp;neschopen třetí výpravy a&nbsp;nového odjezdu. Neboť k&nbsp;zesměšnění všech výprav tolikerých potulných rytířů stačí dvě, které podnikl, k&nbsp;rozkoši i&nbsp;potěše lidí, kteří o&nbsp;nich zvěděli, jak u&nbsp;nás, tak v&nbsp;cizích královstvích. Tím splníš své křesťanské poslání, radě dobře tomu, kdo ti&nbsp;přeje zlé, a&nbsp;já budu spokojen a&nbsp;pyšen, že&nbsp;jsem byl první, který se&nbsp;těšil z&nbsp;ovoce svých spisů zplna tak, jak si&nbsp;toho přál, neboť nic jiného nebylo mým přáním, leč zoškliviti lidem falešná a&nbsp;pošetilá vypravování knih o&nbsp;rytířích, která zásluhou a&nbsp;vlivem historie o&nbsp;mém pravdivém donu Quijotovi již upadají, a&nbsp;není pochyby, že&nbsp;upadnou úplně.“</span></p>
          <p class="chunk" data-nb-ref-number="33" data-nb-words="1" data-nb-chars="5"><span class="idea" data-nb-ref-number="45" id="idea45" data-nb-words="1" data-nb-chars="5">Vale.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_085.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>