<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA V\.,ve které je zaznamenána vtipná a&nbsp;půvabná rozmluva Sancha Panzy s&nbsp;jeho ženou Terezou a&nbsp;jiné události hodné zapamatování\.">
    <meta name="apple-mobile-web-app-capable" content="yes">
    <title>KAPITOLA V.,ve které je zaznamenána vtipná a&nbsp;půvabná rozmluva Sancha Panzy s&nbsp;jeho ženou Terezou a&nbsp;jiné události hodné zapamatování.</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miguel de Cervantes Saavedra: Důmyslný rytíř Don Quijote de la Mancha II">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Důmyslný rytíř Don Quijote de la Mancha II">
    <meta property="og:title" content="Důmyslný rytíř Don Quijote de la Mancha II">
    <meta property="og:type" content="book">
    <meta property="og:book:author" content="Miguel de Cervantes Saavedra">
    <meta property="twitter:title" content="Miguel de Cervantes Saavedra: Důmyslný rytíř Don Quijote de la Mancha II">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_012.html">
    <link rel="next" href="./don_quijote_014.html">
    <meta name="nb-order" content="12">
    <link rel="self" href="don_quijote_013.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-f1592f7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1740" data-nb-chars="10277">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="20" data-nb-chars="131"><span class="idea" data-nb-ref-number="1" id="idea1" data-nb-words="20" data-nb-chars="131">KAPITOLA V.,ve které je zaznamenána vtipná a&nbsp;půvabná rozmluva Sancha Panzy s&nbsp;jeho ženou Terezou a&nbsp;jiné události hodné zapamatování.</span></h1>
        <section>
          <p class="chunk" data-nb-ref-number="2" data-nb-words="48" data-nb-chars="287"><span class="idea" data-nb-ref-number="2" id="idea2" data-nb-words="48" data-nb-chars="287">Překladatel na&nbsp;začátku této kapitoly podotýká, že&nbsp;tato pátá je&nbsp;asi podvržená, neboť v&nbsp;ní Sancho mluví bystřeji, než lze očekávati od&nbsp;jeho chatrného rozumu, a&nbsp;mluví věci příliš rozumné, než aby je&nbsp;měl ze&nbsp;sebe; nechtěl ji&nbsp;však vynechati, aby splnil svoji povinnost, a&nbsp;proto dále vypravuje:</span></p>
          <p class="chunk" data-nb-ref-number="3" data-nb-words="16" data-nb-chars="99"><span class="idea" data-nb-ref-number="3" id="idea3" data-nb-words="16" data-nb-chars="99">Sancho se&nbsp;vrátil domů v&nbsp;radostné náladě; jeho žena, zpozorovavši zdaleka jeho náladu, tázala se&nbsp;ho:</span></p>
          <p class="chunk" data-nb-ref-number="4" data-nb-words="9" data-nb-chars="53"><span class="idea" data-nb-ref-number="4" id="idea4" data-nb-words="9" data-nb-chars="53">„Co se&nbsp;přihodilo, milý Sancho, že&nbsp;jste tak rozjařen?“</span></p>
          <p class="chunk" data-nb-ref-number="5" data-nb-words="2" data-nb-chars="17"><span class="idea" data-nb-ref-number="5" id="idea5" data-nb-words="2" data-nb-chars="17">Sancho odpověděl:</span></p>
          <p class="chunk" data-nb-ref-number="6" data-nb-words="15" data-nb-chars="81"><span class="idea" data-nb-ref-number="6" id="idea6" data-nb-words="15" data-nb-chars="81">„Kdyby Pánbůh chtěl, radoval bych se, ženo má, že&nbsp;nejsem tak vesel, jak se&nbsp;zdám.“</span></p>
          <p class="chunk" data-nb-ref-number="7" data-nb-words="32" data-nb-chars="190"><span class="idea" data-nb-ref-number="7" id="idea7" data-nb-words="32" data-nb-chars="190">„Nechápu vás, manželi,“ řekla, „a nerozumím, že&nbsp;kdyby Bůh dal, radoval byste se, kdybyste nebyl vesel, neboť jsem hloupá a&nbsp;nemohu pochopit, jak by&nbsp;se&nbsp;někdo mohl veselit, když by&nbsp;byl smuten.“</span></p>
          <p class="chunk" data-nb-ref-number="8" data-nb-words="108" data-nb-chars="629"><span class="idea" data-nb-ref-number="8" id="idea8" data-nb-words="108" data-nb-chars="629">„Slyšte, Terezo,“ řekl Sancho, „mám radost, poněvadž se&nbsp;potřetí zúčastním dobrodružné výpravy ve&nbsp;službách svého pána dona Quijota, který chce znovu za&nbsp;dobrodružstvím; nutí mě&nbsp;k&nbsp;tomu nejen nouze, ale i&nbsp;touha, abych získal nových sto dukátů náhradou za&nbsp;utracené; mrzí mě&nbsp;ovšem, že&nbsp;musím opustit vás a&nbsp;naše děti; kdyby mi&nbsp;Pánbůh poskytl všeho, čeho k&nbsp;životu potřebuji, bez námahy doma, nemusil bych se&nbsp;potloukat po&nbsp;světě&nbsp;– Bůh by&nbsp;to&nbsp;mohl učinit pouhou vůlí&nbsp;– a&nbsp;je jisto, že&nbsp;bych byl spokojenější, neboť myšlenka na&nbsp;rozloučení s&nbsp;tebou kazí mi&nbsp;radost; proto jsem řekl, že&nbsp;bych se&nbsp;veselil, kdyby Pánbůh chtěl, z&nbsp;toho, že&nbsp;nejsem vesel.“</span></p>
          <p class="chunk" data-nb-ref-number="9" data-nb-words="21" data-nb-chars="143"><span class="idea" data-nb-ref-number="9" id="idea9" data-nb-words="21" data-nb-chars="143">„Poslyšte, Sancho,“ řekla Tereza, „mluvíte úplně nesrozumitelně, že&nbsp;vám nikdo nerozumí, od&nbsp;té&nbsp;doby, kdy jste vstoupil do&nbsp;řádu bludných rytířů.“</span></p>
          <p class="chunk" data-nb-ref-number="10" data-nb-words="70" data-nb-chars="423"><span class="idea" data-nb-ref-number="10" id="idea10" data-nb-words="70" data-nb-chars="423">„Stačí, když mi&nbsp;rozumí Bůh, ženo,“ odvětil Sancho, „a tomu vše jest srozumitelné; nezapomeňte se&nbsp;postarat o&nbsp;osla, sestro, neboť za&nbsp;tři dny musí nésti zbroj; krmte ho&nbsp;dvojnásobně a&nbsp;prohlédněte jeho sedlo a&nbsp;ostatní příslušenství, neboť nejedeme na&nbsp;svatbu, nýbrž do&nbsp;světa zápasit s&nbsp;obry, draky a&nbsp;nestvůrami, poslouchat hukot, sykot, řev a&nbsp;rámus; to&nbsp;vše by&nbsp;byla pouhá hračka, kdybychom se&nbsp;časem nebili s&nbsp;Jangüejčíky a&nbsp;s&nbsp;Maury.“</span></p>
          <p class="chunk" data-nb-ref-number="11" data-nb-words="21" data-nb-chars="132"><span class="idea" data-nb-ref-number="11" id="idea11" data-nb-words="21" data-nb-chars="132">„Věřím ráda, že&nbsp;bludní rytíři,“ řekla Tereza, „nemají snadný život, a&nbsp;budu prosit Boha, aby vás záhy vysvobodil od&nbsp;takového života!“</span></p>
          <p class="chunk" data-nb-ref-number="12" data-nb-words="15" data-nb-chars="87"><span class="idea" data-nb-ref-number="12" id="idea12" data-nb-words="15" data-nb-chars="87">„Pravím, ženo, že&nbsp;nebyl-li bych jist, že&nbsp;již brzo získám ostrov, na&nbsp;místě bych zemřel.“</span></p>
          <p class="chunk" data-nb-ref-number="13" data-nb-words="137" data-nb-chars="761"><span class="idea" data-nb-ref-number="13" id="idea13" data-nb-words="137" data-nb-chars="761">„Mýlíte se, můj pane,“ řekla Tereza, „ať žije slepice, třebas tipec měla, a&nbsp;vy buďte zdráv i&nbsp;bez bohatství, vzal je&nbsp;ďas; narodil jste se&nbsp;bez vladařství, žil jste bez něho až&nbsp;do&nbsp;dnešního dne a&nbsp;tak vás i&nbsp;zakopou, až&nbsp;Bůh dopustí. Tolik lidí jest na&nbsp;světě bez vladařství, a&nbsp;přesto nepřestávají žíti a&nbsp;počítáni jsou mezi lidi. Hlad je&nbsp;nejlepším kuchařem, a&nbsp;protože ten vždy provází chudé, jsou vždy při chuti. Nezapomeňte na&nbsp;mne a&nbsp;na svoje děti, Sancho, až&nbsp;získáte nějaké vladařství. Sanchičkovi jest již patnáct let, bude nutno, aby chodil do&nbsp;školy, chceme-li, aby ho&nbsp;jeho strýc opat řádně uvedl v&nbsp;církev. Uvažte, že&nbsp;se&nbsp;naše dcera Marie Sancha chce provdat, zdá se&nbsp;mi, že&nbsp;po&nbsp;muži touží jako vy&nbsp;po&nbsp;vládě; a&nbsp;je lepší, když je&nbsp;dcera špatně provdaná než dobře zkažená.“</span></p>
          <p class="chunk" data-nb-ref-number="14" data-nb-words="18" data-nb-chars="120"><span class="idea" data-nb-ref-number="14" id="idea14" data-nb-words="18" data-nb-chars="120">„Dá-li mi&nbsp;Bůh nějakou moc, ženo,“ odpověděl Sancho, „provdám Marii Sanchu tak velkolepě, že&nbsp;jí&nbsp;budou říkati milostpaní.“</span></p>
          <p class="chunk" data-nb-ref-number="15" data-nb-words="62" data-nb-chars="361"><span class="idea" data-nb-ref-number="15" id="idea15" data-nb-words="62" data-nb-chars="361">„Kdepak, Sancho,“ odvětila Tereza, „jistější bude, když ji&nbsp;dáme rovnému, než kdybyste jí&nbsp;dal místo dřeváčků střevíčky a&nbsp;oblékl ji&nbsp;z&nbsp;prosté sukně do&nbsp;panské tuniky a&nbsp;hedvábí a&nbsp;udělal z&nbsp;Mariky, které nyní tykají, šlechtičnu nebo velkou paní; pak se&nbsp;v&nbsp;tom takové děvče neumí ani otočit, při každém kroku udělá několik hloupostí a&nbsp;každý pozná, že&nbsp;je&nbsp;z&nbsp;nízkého rodu.“</span></p>
          <p class="chunk" data-nb-ref-number="16" data-nb-words="34" data-nb-chars="189"><span class="idea" data-nb-ref-number="16" id="idea16" data-nb-words="34" data-nb-chars="189">„Nemluv zbytečně, hloupá,“ řekl Sancho, „za nějaký rok si&nbsp;zvykne tak, že&nbsp;jí&nbsp;ta&nbsp;vznešená hodnost bude slušet jako vrozená, a&nbsp;když ne, co&nbsp;na&nbsp;tom? Až&nbsp;bude vznešenou paní, ať&nbsp;se&nbsp;stane cokoliv.“</span></p>
          <p class="chunk" data-nb-ref-number="17" data-nb-words="144" data-nb-chars="814"><span class="idea" data-nb-ref-number="17" id="idea17" data-nb-words="144" data-nb-chars="814">„Pamatujte na&nbsp;svoje postavení, Sancho,“ pravila Tereza, „nesnažte se&nbsp;povznášet se&nbsp;k&nbsp;vyššímu a&nbsp;nezapomínejte na&nbsp;přísloví, které říká: ‚Sousedovu hochu utři nos a&nbsp;vezmi si&nbsp;jej domů!‘ To&nbsp;by&nbsp;tak hrálo provdat naši Marii za&nbsp;některého hraběte nebo rytíře, který by&nbsp;s&nbsp;ní zacházel, jak by&nbsp;chtěl, a&nbsp;nadával jí&nbsp;přadlen a&nbsp;nádenic; jaktěživa to&nbsp;nedovolím, můj muži, k&nbsp;tomu má&nbsp;dcera není zrozena; starejte se&nbsp;jen o&nbsp;peníze, Sancho, a&nbsp;provdám ji&nbsp;já; neboť syn Juana Tocha, Lope Tocho, je&nbsp;chlapec silný a&nbsp;statný, známe ho&nbsp;a&nbsp;já vím, že&nbsp;děvče mu&nbsp;není lhostejné, mimoto pochází z&nbsp;nás, děvče by&nbsp;bylo dobře provdáno, nám na&nbsp;očích a&nbsp;my všichni, staří i&nbsp;mladí, mohli bychom žíti pohromadě a&nbsp;mír a&nbsp;boží požehnání bylo by&nbsp;při nás. Bude to&nbsp;moudřejší, než kdyby byla provdána do&nbsp;nádherných paláců hlavního města, kde by&nbsp;se&nbsp;stěží dorozuměla.“</span></p>
          <p class="chunk" data-nb-ref-number="18" data-nb-words="159" data-nb-chars="975"><span class="idea" data-nb-ref-number="18" id="idea18" data-nb-words="159" data-nb-chars="975">„Pojď sem, ty&nbsp;mrcho a&nbsp;ženo Barabášova!“ řekl Sancho. „Bez důvodu mě&nbsp;mučíš, abych svoji dceru neprovdal za&nbsp;muže, jemuž by&nbsp;dala syny, kteří by&nbsp;se&nbsp;nazývali Urozenosti. Poslyš, Terezo, slýchal jsem od&nbsp;svých rodičů, že&nbsp;kdo si&nbsp;neváží štěstí, když jej potká, nesmí naříkat, když minulo; udělali bychom hloupost, kdybychom před ním zavřeli vrata právě teď, když na&nbsp;ně&nbsp;klepe; dejme se&nbsp;tímto příznivým větrem, který vane. (Překladatel pokládá tuto kapitolu za&nbsp;podvrženou právě pro způsob řeci na&nbsp;tomto místě a&nbsp;dále.) Nevidíš, blbečku, jak by&nbsp;bylo skvělé, kdybych dosáhl nějakého znamenitého vladařství, kterým bychom vybředli z&nbsp;bláta, a&nbsp;dal Marii Sanchu rytíři, jehož bych sám vybral? Uvidíš, že&nbsp;tě&nbsp;budou nazývati doňou Terezou Panzovou, že&nbsp;v&nbsp;kostele budeš sedět na&nbsp;drahém koberci, poduškách a&nbsp;čalounech k&nbsp;zlosti rytířkám z&nbsp;naší vesnice! Ale vy&nbsp;chcete zůstat stále stejná, ani nerůst, ani se&nbsp;nezmenšovat, jako figura na&nbsp;zdi; dost toho, Sanchička bude hraběnkou a&nbsp;ty si&nbsp;mluv, co&nbsp;chceš!“</span></p>
          <p class="chunk" data-nb-ref-number="19" data-nb-words="259" data-nb-chars="1487"><span class="idea" data-nb-ref-number="19" id="idea19" data-nb-words="259" data-nb-chars="1487">„Rozmyslete si, co&nbsp;říkáte, muži,“ odpověděla Tereza, „já se&nbsp;obávám, že&nbsp;to&nbsp;hrabství bude mé&nbsp;dceři zkázou; dělejte, jak sám rozumíte, získejte jí&nbsp;třeba jméno vévodkyně nebo princezny, ale s&nbsp;mým souhlasem to&nbsp;nebude! Vždycky jsem si&nbsp;vážila rovnosti, bratře, a&nbsp;nelíbí se&nbsp;mi, když se&nbsp;někdo bez důvodů nafukuje; jsem pokřtěná Terezou, poctivým a&nbsp;prostým jménem bez přídavků a&nbsp;ozdob donů nebo doň. Můj otec se&nbsp;jmenoval Cascajo a&nbsp;já, že&nbsp;jsem se&nbsp;za&nbsp;vás provdala, Tereza Panzová, ačkoli by&nbsp;mě&nbsp;správně měli nazývati Terezou Cascajovou; ale zákon je&nbsp;zákon, jsem s&nbsp;tím jménem spokojena a&nbsp;netoužím, aby na&nbsp;ně&nbsp;věšeli ještě doňu, na&nbsp;mě&nbsp;trochu těžkou; nechci dávat příležitost, aby ti, kteří by&nbsp;mě&nbsp;viděli vystrojenou po&nbsp;hrabsku nebo vladařsku, řekli: ‚Vida ji, jak se&nbsp;ta&nbsp;prasačka nafukuje, včera ještě předla koudel, a&nbsp;když šla do&nbsp;kostela, přehodila si&nbsp;cíp sukně přes hlavu místo závoje a&nbsp;teď se&nbsp;nadýmá v&nbsp;naškrobené sukni se&nbsp;šperky, jako bychom ji&nbsp;neznali!‘ Nechá-li mi&nbsp;Pánbůh mých pět či&nbsp;sedm smyslů, co&nbsp;mám, nedovolím, abych přišla do&nbsp;takových nesnází; vy, bratře, jen si&nbsp;jděte, udělejte si&nbsp;ze&nbsp;sebe ostrov nebo vládu a&nbsp;nadýmejte se, jak vám libo; při spáse mé&nbsp;matky, já&nbsp;a&nbsp;moje dcera nehneme se&nbsp;z&nbsp;naší vsi; poctivé ženě a&nbsp;zlomené noze bývá nejlépe doma a&nbsp;řádná holka hledí si&nbsp;spíše práce než zábavy; odejděte si&nbsp;s&nbsp;tím svým donem Quijotem na&nbsp;ty&nbsp;své výpravy, ale my&nbsp;zůstaneme doma v&nbsp;chudobě, však nám Pánbůh požehná, budeme-li poctivé; nevím opravdu, kdo mu&nbsp;dal titul ‚don‘, když jeho předkové jej neměli.“</span></p>
          <p class="chunk" data-nb-ref-number="20" data-nb-words="126" data-nb-chars="700"><span class="idea" data-nb-ref-number="20" id="idea20" data-nb-words="126" data-nb-chars="700">„Zdá se&nbsp;mi, že&nbsp;máš ďábla v&nbsp;těle!“ odpověděl Sancho. „Pánbůh buď s&nbsp;tebou, ženo, ale spletlas to&nbsp;řádně dohromady a&nbsp;bylo to&nbsp;bez ladu a&nbsp;skladu. Jaká je&nbsp;souvislost mezi Cajcajem, šperky, příslovími, nadouváním se&nbsp;a&nbsp;mou řečí? Podívej se, ty&nbsp;hlupáku a&nbsp;nevědomče (mohu tě&nbsp;tak nazvat, neboť nechápeš má&nbsp;slova a&nbsp;nevážíš si&nbsp;štěstí), kdybych řekl, že&nbsp;moje dcera skočila z&nbsp;věže nebo že&nbsp;bloudí světem jako princezna Straka, bylo by&nbsp;vhodné, abys nesouhlasila s&nbsp;mým plánem; ale když ti&nbsp;bez námahy za&nbsp;chvilku z&nbsp;ní učiním vznešenou paní a&nbsp;povýším ji&nbsp;ze&nbsp;slamníku na&nbsp;slavné, velkolepé křeslo a&nbsp;uvedu ji&nbsp;do&nbsp;síně, kde je&nbsp;více měkkých podušek než Maurů z&nbsp;rodu Almohadas v&nbsp;Maroku, proč nedovolíš a&nbsp;nesouhlasíš s&nbsp;tím, co&nbsp;já?“</span></p>
          <p class="chunk" data-nb-ref-number="21" data-nb-words="43" data-nb-chars="268"><span class="idea" data-nb-ref-number="21" id="idea21" data-nb-words="43" data-nb-chars="268">„Vězte, proč, manželi!“ řekla Tereza; „protože přísloví říká: ‚Kdo drahým rouchem tě&nbsp;pokrývá, tebe i&nbsp;odhaluje!‘; chudáka si&nbsp;lidé nevšimnou, ale boháče si&nbsp;prohlížejí, a&nbsp;jestliže ten bohatý byl chud, to&nbsp;je&nbsp;nějakých klepů a&nbsp;závisti a&nbsp;pomluvačů stále dost jako rojů včel.“</span></p>
          <p class="chunk" data-nb-ref-number="22" data-nb-words="176" data-nb-chars="1061"><span class="idea" data-nb-ref-number="22" id="idea22" data-nb-words="176" data-nb-chars="1061">„Vyslechni mě, Terezo,“ řekl Sancho, „řeknu ti&nbsp;něco, co&nbsp;jsi asi nikdy neslyšela; neříkám to&nbsp;ze&nbsp;sebe, jsou to&nbsp;vše slova kazatele, který v&nbsp;minulém postu byl zde ve&nbsp;vesnici; ten kazatel, nemýlím-li se, pravil, že&nbsp;všechny věci, na&nbsp;které se&nbsp;díváme, se&nbsp;jeví, jsou a&nbsp;zůstávají v&nbsp;naší paměti lépe než věci minulé. (Tato řeč i&nbsp;další slova, která Sancho říká, jsou dalším důkazem tvrzení překladatelova, že&nbsp;tato kapitola není pravá, neboť přesahují rozum Sanchův.) Z&nbsp;toho vyplývá, že&nbsp;spatříme-li nádherně nastrojeného a&nbsp;vyzdobeného člověka se&nbsp;zástupem služebnictva, zdá se&nbsp;nám, že&nbsp;nás přímo nutí, abychom ho&nbsp;ctili, třebaže jsme se&nbsp;v&nbsp;té chvíli upamatovali na&nbsp;jeho nízký původ nebo hanbu; nízký ten rod a&nbsp;chudoba však již minula, a&nbsp;platí pouze přítomné. A&nbsp;vystupuje-li ten, kterého štěstí povýšilo z&nbsp;jeho nízkého stavu (tak to&nbsp;řekl kněz), důstojně, jedná-li zdvořile a&nbsp;štědře ke&nbsp;všem, nevtírá-li se&nbsp;těm, kteří jsou ze&nbsp;vznešeného rodu již dávno, věz, Terezo, že&nbsp;zapomenou jeho původ, že&nbsp;si&nbsp;ho&nbsp;budou vážit všichni vyjma nepřející, před kterými žádný příznivý osud není jist.“</span></p>
          <p class="chunk" data-nb-ref-number="23" data-nb-words="24" data-nb-chars="160"><span class="idea" data-nb-ref-number="23" id="idea23" data-nb-words="24" data-nb-chars="160">„Nerozumím vám, muži,“ řekla Tereza, „dělejte, co&nbsp;chcete, a&nbsp;nepleťte mně hlavu podobnými řečmi a&nbsp;kázáními; je-li vaším určitým nesmyslem dovésti to, co&nbsp;chcete…“</span></p>
          <p class="chunk" data-nb-ref-number="24" data-nb-words="7" data-nb-chars="47"><span class="idea" data-nb-ref-number="24" id="idea24" data-nb-words="7" data-nb-chars="47">„Chceš snad říci úmyslem, ženo,“ pravil Sancho.</span></p>
          <p class="chunk" data-nb-ref-number="25" data-nb-words="45" data-nb-chars="260"><span class="idea" data-nb-ref-number="25" id="idea25" data-nb-words="45" data-nb-chars="260">„Nepřete se&nbsp;se&nbsp;mnou muži,“ řekla Tereza, „mluvím, jak Pánbůh dovolí, a&nbsp;přít se&nbsp;nechci; a&nbsp;když už&nbsp;trváte na&nbsp;tom vladařství, radím vám, vezměte s&nbsp;sebou svého syna Sancha a&nbsp;zaučujte jej vladařit, neboť bývá výhodné, když se&nbsp;synové přiučí a&nbsp;podědí otcovu živnost.“</span></p>
          <p class="chunk" data-nb-ref-number="26" data-nb-words="36" data-nb-chars="232"><span class="idea" data-nb-ref-number="26" id="idea26" data-nb-words="36" data-nb-chars="232">„Jakmile vladařství získám,“ řekl Sancho, „vzkáži pro něho poslem; tobě pošlu peníze, neboť všichni lidé vladařům rádi půjčí, když jich tito sami nemají. Ustrojte jej tak, aby nikdo nepoznal, jaký jest, ale aby vyhlížel, jaký bude.“</span></p>
          <p class="chunk" data-nb-ref-number="27" data-nb-words="10" data-nb-chars="55"><span class="idea" data-nb-ref-number="27" id="idea27" data-nb-words="10" data-nb-chars="55">„Jen mi&nbsp;pošlete peníze, a&nbsp;já ho&nbsp;nastrojím jako kvítek.“</span></p>
          <p class="chunk" data-nb-ref-number="28" data-nb-words="11" data-nb-chars="69"><span class="idea" data-nb-ref-number="28" id="idea28" data-nb-words="11" data-nb-chars="69">„Tak jsme se&nbsp;dohodli,“ pravil Sancho, „že naše dcera bude hraběnkou.“</span></p>
          <p class="chunk" data-nb-ref-number="29" data-nb-words="32" data-nb-chars="208"><span class="idea" data-nb-ref-number="29" id="idea29" data-nb-words="32" data-nb-chars="208">„Toho dne, kdy ji&nbsp;spatřím hraběnkou,“ odpověděla Tereza, „bude mi, jako by&nbsp;umřela; ale opakuji znovu, abyste jednal, jak sám rozumíte, neboť my&nbsp;ženy jsme již zrozeny, abychom poslouchaly muže, třeba hlupáky.“</span></p>
          <p class="chunk" data-nb-ref-number="30" data-nb-words="40" data-nb-chars="238"><span class="idea" data-nb-ref-number="30" id="idea30" data-nb-words="40" data-nb-chars="238">Při tom upřímně vzlykala, jako by&nbsp;Sanchička byla již mrtva a&nbsp;pochována. Sancho ji&nbsp;těšil, tvrdě, že&nbsp;se&nbsp;sice stane hraběnkou, ale jak jen možno nejpozději. Tak skončila tato rozmluva a&nbsp;Sancho odešel k&nbsp;donu Quijotovi připravit vše k&nbsp;odjezdu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>