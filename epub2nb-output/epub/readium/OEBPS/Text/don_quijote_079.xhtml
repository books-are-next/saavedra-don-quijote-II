<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-74</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-34" class="MLP-uroven2-kapitola">KAPITOLA LXIX.<br/><span class="MLP-znak-tucna-kurziva-11b char-style-override-5">o&#160;nejzvláštnější a&#160;nejnezvyklejší příhodě, která v&#160;průběhu této velké historie dona Quijota potkala.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Jezdci sestoupili z&#160;koní a&#160;spolu s&#160;pěšáky uchopili spěšně dona Quijota a&#160;Sancha a&#160;odnesli je na nádvoří, kolem něho hořelo téměř sto pochodní vsazených do svícnů a&#160;na ochozech nádvoří přes pět set svítilen; ač byla noc a&#160;zdála se dost temnou, nebylo ji rozeznati ode dne. Uprostřed nádvoří se zvedal katafalk asi na dva lokte od země, celý přikrytý velikým příkrovem z&#160;černého aksamitu, a&#160;dokola na jeho stupních plály svíčky z&#160;bílého vosku na více než stu stříbrných svícnů; na katafalku bylo vidět mrtvé tělo tak sličné dívky, že svou krásou i&#160;samu smrt činila krásnou. Hlavu měla na brokátovém polštáři a&#160;na ní věnec upletený z&#160;rozmanitých vonných květin, ruce zkříženy na prsou a&#160;v&#160;nich větev žluté vítězné palmy. Z&#160;jedné strany nádvoří stálo lešení a&#160;dvě křesla, v&#160;nich pak seděly dvě osoby, které vypadaly jako králové, ať už skuteční ať za ně přestrojení, neboť měly koruny na hlavách a&#160;žezla v&#160;rukou. Po straně lešení, na které se vystupovalo po několika schodech, stála další dvě křesla, na něž ti, co přinesli zajatce, posadili dona Quijota a&#160;Sancha; vše to se dělo mlčky a&#160;zajatým bylo znameními dáno na srozuměnou, aby také mlčeli; ale ani bez znamení nebyli by zajatci promluvili, protože údiv z&#160;toho, co viděli, svazoval jim jazyky.</p>
			<p class="MLP-text">Potom vstoupily na lešení s&#160;velikým průvodem dvě vznešené osoby, ve kterých don Quijote okamžitě poznal své hostitele, vévodu a&#160;vévodkyni, a&#160;posadily se do dvou nádherných křesel, po bok těm, kteří se zdáli králi. Kdo nad tím neměl být udiven, připojíme-li k&#160;tomu, že don Quijote odkryl v&#160;mrtvém těle na katafalku tělo krásné Altisidory? Když vévoda s&#160;vévodkyní vystoupili na lešení, don Quijote a&#160;Sancho se zvedli a hluboce se poklonili a&#160;vévodští manželé jim také odvětili pozdravem lehce uklánějící hlavy. Zatím přišel ze strany jakýsi sluha a&#160;přistoupiv k&#160;Sanchovi přehodil naň černý plátěný šat, celý pomalovaný ohnivými plameny, sňal mu čapku a&#160;dal mu na hlavu vysokou čepici, jako nosí odsouzenci Svaté inkvizice, a&#160;řekl mu do ucha, aby neotvíral ani úst, sic mu dají roubík nebo jej zabijí. Sancho se prohlédl odshora dolů a&#160;viděl se hořet v&#160;plamenech; ale poněvadž ho nepálily, nedbal na ně ani jako na zlámanou grešli. Sňal si čepici a&#160;spatřil, že je pomalována čerty, i&#160;dal si ji znovu na hlavu, říkaje si u&#160;sebe: </p>
			<p class="MLP-text">„Co z&#160;toho, když mě ty plameny nepálí a&#160;čerti neberou.“ </p>
			<p class="MLP-text">Don Quijote na něho také pohlížel, a&#160;ač strach napínal jeho smysly, musil se zasmáti vida Sanchovu figuru.</p>
			<p class="MLP-text">Zatím počal vycházet zpod katafalku, zdálo se, tichý a&#160;příjemný zvuk fléten, který zněl něžně a&#160;zlostně, neboť nebyl rušen žádným lidským hlasem: na tom místě samo ticho mlčelo. Náhle se objevil vedle polštáře té, zdálo se, mrtvoly hezký mladík oděný po římském způsobu a&#160;za zvuku harfy, na niž sám hrál, zazpíval jemným hlasem tyto dvě stance:</p>
			<p class="MLP-verse--I">„Už Altisidora se smrti snem <br/>se loučí, krutostí již zabil don Quijote; <br/>však dříve než na dvoře nádherném <br/>se vzácných dam objeví slavnostní závoje <br/>a&#160;paní moje s&#160;dueň svých sborem, <br/>které na se vzaly z&#160;vlny drsné picote, <br/>ó dívky zapěji neštěstí a&#160;kráse <br/>a&#160;zpěv můj Orfeovu vyrovná se.</p>
			<p class="MLP-verse--I para-style-override-3">A&#160;nemyslím, že povinností mou <br/>je zpívat krásu tu jen po života čas; <br/>až zchladne jazyk, ústa odemrou, <br/>i&#160;tehdy pozvednu na tvoji chválu hlas.<br/>A&#160;duše má nad styžskou hladinou, <br/>z&#160;těla vězení prchlá, zpívat začne zas <br/>a&#160;tebe chválíc státi přinutí <br/>svou silou vody zapomenutí.“</p>
			<p class="MLP-text">„Dost,“ řekl v&#160;tomto okamžiku jeden ze zdánlivých králů, „dost, božský pěvce. Bylo by nekonečné chtít nám dnes vylíčit smrt a&#160;půvaby nevyrovnatelné Altisidory, nikoliv mrtvé, jak se nevědomý lid domnívá, ale živoucí jazykem Slávy a&#160;trestem, který podstoupí zde přítomný Sancho Panza, aby ji navrátil do ztraceného světla. A&#160;proto, ty, Radamante, který se mnou soudíš v&#160;zasmušilých jeskyních Ditových, poněvadž znáš podmínky určené nevyzpytatelným osudem, aby se tato dívka vrátila k&#160;sobě, pověz a&#160;vyslov je ihned, ať se neodkládá dobro, jež očekáváme od jejího vzkříšení.“ </p>
			<p class="MLP-text">Sotva to pronesl soudce Minos, druh Radamantův, oslovený se zvedl a&#160;pravil: </p>
			<p class="MLP-text">„Ó služebníci tohoto domu, vysocí i&#160;nízcí, malí i&#160;velcí, pojďte všichni sem a&#160;přišijte k&#160;nosu Sanchovu dvacet čtyři šňupky, štípněte jej dvanáctkrát a&#160;šestkrát píchněte do paží a&#160;boků! V&#160;tomto obřadu záleží spása Altisidořina.“</p>
			<p class="MLP-text">Sancho Panza slyše to přerušil mlčení, řka: </p>
			<p class="MLP-text">„Povídám vám, že se stanu spíš Maurem, než bych dovolil, aby mi mučili obličej a&#160;sahali do tváře. U&#160;všech všudy, co má týrání mého obličeje společného se vzkříšením této slečny? Namlsala se baba blínu… Začarují Dulcineu a&#160;mne tlukou, aby se odčarovala; umře Altisidora nemocí z&#160;dopuštění Božího a&#160;křísí ji tím, že mi dají čtyřia­dvacet šňupek, probodají mi tělo špendlíky a&#160;zraní ramena štípáním. S&#160;těmihle žerty si běžte na kmotra, já jsem starý pes, na mne se nedělá ‚na, na‘.“</p>
			<p class="MLP-text">„Zemřeš,“ vzkřikl Radamant; „obměkči se, tygře! Pokoř se, zpupný Nimrode, trp a&#160;mlč, neb na tobě nechtějí nic nemožného. A&#160;nesnaž se prozkoumati nejasnosti této záležitosti: šňupky obdržíš, píchat se uvidíš a&#160;štípán budeš úpěti. Nuže, pravím, sluhové, naplňte můj rozkaz; ne-li, jako že jsem poctivec, uvidíte, proč jste se narodili.“</p>
			<p class="MLP-text">Tu se na nádvoří objevilo asi šest dueň v&#160;průvodu, jedna za druhou, čtyři z&#160;nich s&#160;brýlemi a&#160;všechny měly pravice zvednuty vzhůru a&#160;zápěstí jim na čtyři prsty vyčnívala z&#160;rukávů, aby se ruce zdály delší, jak je nyní v&#160;módě. Sancho, sotva je uviděl, zařval jako býk: </p>
			<p class="MLP-text">„Ať si mě tedy ohmatává, kdo chce, ale aby na mne sahaly dueni, to ne! Ať si mi rozdrápou obličej, jako se stalo mému pánovi v&#160;tomto zámku samém, ať mi probodají tělo špičatými dýkami, ať mi skřípou ramena rozpálenými kleštěmi: vše snesu trpělivě a&#160;posloužím těmto pánům, ale aby se mne dotkly dueni, nedovolím, kdyby si mě čert bral.“ </p>
			<p class="MLP-text">Také don Quijote přerušil mlčení a&#160;řekl Sanchovi: </p>
			<p class="MLP-text">„Měj trpělivost, synu, a&#160;vyhov těm pánům a&#160;vzdej vřelý dík nebesům, že vložila do tvé osoby takovou moc, abys svým utrpením vysvobozoval začarované z&#160;kouzel a&#160;křísil mrtvé.“ </p>
			<p class="MLP-text">Dueni byly už blízko Sancha a&#160;ten, mírný už a&#160;přesvědčen, usadil se pevně v&#160;křesle a&#160;nastavil svou tvář i&#160;vous k&#160;první, jež mu dala řádnou šňupku, následovanou hlubokou poklonou. </p>
			<p class="MLP-text">„Méně zdvořilosti a&#160;méně líčidel, paní dueňo,“ řekl Sancho, „Bůh ví, že vám ruce páchnou octovou vodičkou.“ </p>
			<p class="MLP-text">Konečně mu všechny dueni daly po šňupce a&#160;mnoho jiného služebnictva jej poštípalo; ale píchání špendlíky snést nemohl, vyskočil z&#160;křesla zřejmě rozlícen, popadl hořící pochodeň, kterou měl v&#160;ruce, a&#160;mrštil jí po dueních a&#160;všech svých katech, volaje: </p>
			<p class="MLP-text">„Pryč, pekelná sebranko, nejsem z&#160;bronzu, abych necítil ta úžasná muka!“ </p>
			<p class="MLP-text">Zatím se Altisidora, která byla asi unavena dlouhým ležením naznak, obrátila na bok a&#160;vidouce to přítomní téměř všichni najednou vzkřikli: </p>
			<p class="MLP-text">„Živa je Altisidora! Altisidora žije!“ </p>
			<p class="MLP-text">Radamant rozkázal Sanchovi, aby se už nezlobil, neboť je už dosaženo žádoucího cíle. Jakmile don Quijote uviděl, že sebou Altisidora hýbe, šel a&#160;poklekl před Sanchem se slovy: </p>
			<p class="MLP-text">„Nyní je čas, synu můj a&#160;nikoliv jen zbrojnoši, aby sis dal pár ran z&#160;těch, jimiž jsi povinen pro vysvobození Dulcineino. Nyní pravím, neboť dozrála tvoje schopnost a&#160;jsi mocen způsobiti dobro, které od tebe čekáme.“ </p>
			<p class="MLP-text">Na to Sancho odpověděl: </p>
			<p class="MLP-text">„Tohle je mi taškářství na taškářství, a&#160;ne med na lívance. To ještě scházelo, aby po štípání, šňupkách a&#160;bodání přišly teď na řadu rány bičem! Už věru nic neschází než vzít pořádnou skálu, přivázat mi ji na krk a&#160;hodit mě do studně, což by mě moc nebolelo, mám-li být obětním beránkem a&#160;snímat cizí hříchy. Nechte mě, sic, Bůh ví, vším tím seknu a&#160;pošlu to vše k&#160;čertu.“</p>
			<p class="MLP-text">Mezitím se Altisidora posadila na katafalku a&#160;zároveň zazněly píšťaly, provázené flétnami a&#160;všeobecným provoláváním: </p>
			<p class="MLP-text">„Ať žije Altisidora! Ať žije!“ </p>
			<p class="MLP-text">Vévodové vstali a&#160;s&#160;nimi i&#160;králové Minos a&#160;Radamant a&#160;všichni ostatní, též don Quijote a&#160;Sancho, a&#160;šli Altisidoře v&#160;ústrety a&#160;pomoci jí z&#160;katafalku. Ta se tvářila jako znavena, poklonila se vévodům a&#160;králům a&#160;ohlížejíc po straně na dona Quijota pravila: </p>
			<p class="MLP-text">„Bůh ti odpusť, krutý rytíři, neboť pro tvou bezcitnost prodlela jsem na onom světě zdá se mi více než tisíc let; tobě, ach, nejsoucitnější zbrojnoši, jakého země nosí, děkuji za život. Milý Sancho, ode dneška měj šest mých košil, které ti dávám, a&#160;ušij si z&#160;nich šest jiných pro sebe: a&#160;nejsou-li všechny celé, jsou všechny aspoň čisté.“ </p>
			<p class="MLP-text">Sancho jí za to políbil ruku s&#160;kacířskou čepicí v&#160;ruce a&#160;kleče na kolenou. Vévoda rozkázal, aby mu ji odňali a&#160;vrátili mu jeho čapku, sundali mu plamenný plášť a&#160;odevzdali jeho kabát. Sancho poprosil vévodu, aby mu nechali plášť i&#160;mitru, že si je chce odnést domů na znamení a&#160;památku nevídané té příhody. Vévodkyně pravila, že nechají, neboť už ví, jakou je mu velkou přítelkyní. Vévoda poručil vyklidit nádvoří a&#160;aby se všichni odebrali do svých pokojů, a&#160;dona Quijota i&#160;Sancha, aby dovedli do komnat, které už znají.</p>
		</div>
</body>
</html>