<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-32</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-30" class="MLP-uroven2-kapitola">KA<a id="x.5154"></a>PITOLA XXVIII.,<br/><span class="MLP-znak-tucna-kurziva-11b char-style-override-5">o&#160;které Benengeli tvrdí, že věci v&#160;ní obsažené pozná, kdo ji přečte, jestliže ji přečte pozorně.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">K&#160;útěku se hrdina obrátí, jen když zpozoroval úklad, ale mužové moudří mají šetřiti svých sil pro doby příhodnější. Tato zásada ukázala se pravdivou na donu Quijotovi, který uprchl před rozzuřeným davem a&#160;zlými nástrahami zuřivého lidu; nevšímaje si Sancha ani nebezpečí, ve kterém jej opustil, vzal nohy na ramena a&#160;hleděl utéci tak daleko, aby byl v&#160;bezpečí. Za ním přijel Sancho napříč přes osla, jak již bylo řečeno. Když dostihl dona Quijota, nabyv už vědomí, spadl z&#160;osla k&#160;nohám Rocinantovým zděšen, rozmlácen a&#160;zbit.</p>
			<p class="MLP-text">Don Quijote seskočil a&#160;spěchal prohlédnout mu rány, a&#160;když viděl, že je zcela zdráv, pravil mu rozzlobeně: </p>
			<p class="MLP-text">„Hýkal jste, Sancho, v&#160;nepravý čas; kdo vám řekl, že jest radno mluviti v&#160;domě oběšencově o&#160;provaze? Jakou konečně basou může být muzika hýkání potvrzena než basou výprasku? Děkujte Bohu, Sancho, že vás požehnali klackem, a&#160;ne per signum crucis šavlí.“</p>
			<p class="MLP-text">„Nemohu odporovati,“ řekl Sancho, „neboť se mi zdá, že mluvím dost svým hřbetem; ale nyní raději odjeďme, já už hýkat nebudu; ale nezamlčím, že potulní rytíři utíkají a&#160;zanechávají své řádné zbrojnoše zbité na pospas nepřátelům.“</p>
			<p class="MLP-text">„Neutíká, kdo ustupuje,“ řekl don Quijote, „pamatuj si, Sancho, že statečnost bez rozvahy jest zbrklostí a&#160;vítězné skutky potřeštěného nutno přičítati více šťastné náhodě než odvaze; proto tvrdím, že jsem ustoupil, ale neuprchl; v&#160;tom se úplně podobám mnoha odvážným mužům, kteří se zachovali pro lepší příležitosti, jak vyprávějí mnohé historie, které si však ponechám pro sebe, neboť tobě by nepomohly a&#160;mne nebavily.“</p>
			<p class="MLP-text">Potom Sancho za pomoci dona Quijota vystoupil do sedla, rytíř vsedl na Rocinanta a&#160;pomalu ujížděli k&#160;olšovému lesíku, vzdálenému asi čtvrt míle. Časem Sancho bolestně naříkal a&#160;vzdychal a&#160;na otázku dona Quijota, proč tak činí, řekl, že necítí záda od kříže až do týla a&#160;že skoro omdlévá. </p>
			<p class="MLP-text"><span>„Nejsem na rozpacích o&#160;příčině tvé bolesti,“ poznamenal don Quijote, „uhodili tě klackem tlustým a&#160;dlouhým, který ti dolehl na celý hřbet, kde cítíš bolest, a&#160;kdyby byli zabrali klackem více, bolelo by tě více.“</span></p>
			<p class="MLP-text"><span>„Pro Krista Pána,“ zvolal Sancho, „to jste mě věru náramně poučil a&#160;krásně to vyložil! Hrom do toho&#160;– jako by příčina mé bolesti byla tajemstvím a&#160;bylo potřebí říkat, že mě bolí vše, co zasáhl klacek? Kdyby mě bolely kotníky u&#160;nohou, bylo by třeba těžko uhodnout příčinu, ale bolí-li mě to, kde mě ztloukli, není třeba velikého hádání. Skutečně, pane, na bolesti cizího člověka nezáleží a&#160;den ode dne vidím jasněji, že jsem špatně dopadl vstoupiv do služeb Vaší Milosti, protože, dovolil-li jste mě tenkrát zbít, příště a&#160;často se zas vrátí vyhazování na pokrývce a&#160;ostatní klukoviny; tentokráte mi ztloukli záda, příště mi vyškrábou oči. Mnohem lépe bych udělal (ačkoliv jsem hlupák a&#160;za celý život nic pořádného neudělám), kdybych se vrátil k&#160;ženě a&#160;dětem, staral se o&#160;ně a&#160;pečoval z&#160;toho, co mi Pánbůh ráčil dát, a&#160;nepotloukal se s&#160;vámi po světě cestou necestou a&#160;nepil špatně a&#160;nejedl hůře. A&#160;to nemluvím o&#160;spánku! Ustelte si, bratře zbrojnoši, na sedmi stopách země nebo na dvakrát tolika, chcete-li, záleží pouze na vás a&#160;rozložte se podle libosti; aby hrom uhodil a&#160;spálil na popel prvního, který přičichl k&#160;potulnému rytířství, nebo toho, kdo se první stal zbrojnošem těch bláznů, kterými jistě byli minulí potulní rytíři; o&#160;nynějších se nezmiňuji, neboť je ctím, poněvadž Vaše Milost jest jedním z&#160;nich a&#160;poněvadž jsem přesvědčen, že Vaše Milost má větší vědomosti a&#160;lépe mluví nežli ďábel.“</span></p>
			<p class="MLP-text">„Vsadil bych se s&#160;vámi, Sancho,“ odpověděl don Quijote, „že vás, můžete-li takto žvanit, nebolí nic. Mluvte si, můj synu, vše, co vám přijde na mysl a&#160;na jazyk: za to, že necítíte bolest, budu míti radost z&#160;mrzutosti, kterou působí vaše drzosti. A&#160;když si tolik přejete vrátiti se k&#160;ženě a&#160;dětem, Bůh ví, že vám nebráním; mé peníze máte u&#160;sebe, spočítejte si, jak dlouho jsme již z&#160;naší vsi na třetí výpravě a&#160;co jste mohl a&#160;měl dostati na měsíc a&#160;vyplaťte si vlastní rukou!“</p>
			<p class="MLP-text">„Když jsem byl ve službě u&#160;Tomé Carrasca, otce bakaláře Sansona Carrasca, jehož Vaše Milost zná, dostal jsem za měsíc dva dukáty a&#160;stravu,“ odpověděl Sancho; „co mi dá Vaše Milost, nevím, ačkoliv myslím, že služba zbrojnoše u&#160;potulného rytíře je daleko namáhavější než služba nádeníka u&#160;sedláka; neboť, sloužíme-li u&#160;sedláka, máme ve dne plné ruce práce, a&#160;často hodně namáhavé, ale večer se nasytíme teplým jídlem a&#160;pokojně se vyspíme v&#160;posteli, kde jsem neležel, co jsem ve službách Vaší Milosti, kromě několika dní u&#160;dona Diega de Miranda; a&#160;pořádně jsem se také nenajedl, krom těch maličkostí z&#160;hrnců na svatbě Camachově, a&#160;že jsem se napil, najedl a&#160;vyspal v&#160;domě Basiliově; jinak jsem usínal na holé zemi pod širým nebem, vystaven, jak se říká, nepohodě, živě se kouskem sýra a&#160;drobty chleba, pije vodu ze studánek a&#160;potoků, které jsme objevili v&#160;pustinách, jimiž jsme se prodírali.“</p>
			<p class="MLP-text">„Musím přiznati,“ pravil don Quijote, „že máš ve všem pravdu; o&#160;kolik žádáte více, než vám platil Tomé Carrasco?“</p>
			<p class="MLP-text">„Myslil bych,“ pravil Sancho, „aby mi Vaše Milost zaplatila měsíčně o&#160;dva realy více; to bych byl spokojen; to bude můj plat za práci; ale Vaše Milost měla by mi přidati ještě šest reálů za svůj slib a&#160;slovo, že se mi dostane vladařství ostrova; to by bylo pak celkem třicet realů.“</p>
			<p class="MLP-text">„Souhlasím,“ na to don Quijote, „vypravili jsme se ze vsi před pětadvaceti dny, vypočítejte si tedy, Sancho, mzdu, která vám patří, podle platu, který jste si určil, a&#160;vyplaťte si ji sám, jak jsem již podotkl.“</p>
			<p class="MLP-text">„U&#160;sta hromů!“ zvolal Sancho, „Vaše Milost se značně mýlí, neboť za slíbené vladařství žádám plat od té chvíle, kdy mi je Vaše Milost slíbila až do nynějška.“</p>
			<p class="MLP-text">„Je to snad, Sancho, hodně dlouho, co jsem vám to přislíbil?“ tázal se don Quijote. </p>
			<p class="MLP-text">„Nepletu-li se,“ odpověděl Sancho, „bylo to před dvaceti lety, o&#160;tři dny více nebo méně.“</p>
			<p class="MLP-text">Don Quijote se notně uhodil do čela, zasmál se chutě a&#160;pravil: </p>
			<p class="MLP-text">„Nebyli jsme přece na všech cestách a&#160;v&#160;Sieře Moreně déle než asi dva měsíce a&#160;ty, Sancho, tvrdíš, že jsem ti přislíbil ostrov před dvaceti lety! Zdá se mi, že si chceš za mzdu ponechati všechny moje peníze; toužíš-li po nich skutečně, daruji ti je, ať ti slouží, já se stanu rád chudým a&#160;bez troníku, zbavím-li se tak ničemného zbrojnoše. Řekni mi, ty ničemo nedbalý povinností zbrojnoše potulného rytíře, kde jsi slyšel nebo četl, že by se kdy zbrojnoš potulného rytíře dohadoval se svým pánem? ‚Tolik a&#160;tolik mi zaplatíte měsíčně za moji službu?‘&#160;– Odeber se, ty ničemný padouchu a&#160;darebáku,&#160;– a&#160;tím vším jsi&#160;– na mare magnum vyprávění rytířských, a&#160;nalezneš-li, že nějaký zbrojnoš řekl nebo si jen pomyslil, cos řekl ty, přibij mi jej na čelo a&#160;poznamenej mě ještě čtyřmi jizvami v&#160;obličeji! Obrať osla a&#160;vrať se domů, neboť se mnou nezůstaneš ani chvilku. To je tvůj vděk za chléb! A&#160;takovému člověku já sliboval! Ó tvore, jenž jsi více zvířetem než bytostí rozumnou, opouštíš mě nyní, kdy jsem se chtěl o&#160;tebe postarati, aby ti navzdory tvé ženě říkali ‚Velmožný‘! Vracíš se domů nyní, kdy jsem se rozhodl pevně udělati tě pánem nejkrásnějšího ostrova na světě? Zkrátka, jak často opakuješ: ‚není všechno zlato‘ atd. Jsi osel a&#160;oslem zůstaneš a&#160;budeš až do smrti a&#160;já tvrdím, že umřeš dříve, než si uvědomíš, že jsi zvíře.“</p>
			<p class="MLP-text">Sancho hleděl chvilkami na dona Quijota, dokud ho takto káral, a&#160;potom se slzami v&#160;očích smutně a&#160;lítostivě řekl: </p>
			<p class="MLP-text"><span>„Pane, vím, že mi schází pouze ocas, abych byl opravdovým </span>oslem; chce-li mi jej Vaše Milost přidělati, doznám, že si ho zasloužím, a&#160;budu vám sloužiti jako soumar po všechny dny života mého. Promiňte mi, Milosti, odpusťte mi moji nevědomost a&#160;uvažte, že nevím skoro nic, a&#160;vyprávím-li mnoho, že je to více z&#160;hlouposti než zloby. Ale přiznání je cesta k&#160;polepšení.“</p>
			<p class="MLP-text">„Podivil bych se, Sancho, kdybys ve své řeči neužil nějakého přísloví. Tedy ti odpustím, napravíš-li se a&#160;nebudeš-li napříště tak ziskuchtivý; musíš hleděti, abys obrnil své srdce a&#160;posílil se, a&#160;mocněji věřil mým slibům, neboť co se vleče, neuteče!“ </p>
			<p class="MLP-text">Sancho slíbil řka, že i&#160;ve své slabosti nalezne odvahy.</p>
			<p class="MLP-text">Zatím dorazili do háje. Don Quijote si lehl u&#160;nohou jilmu, Sancho u&#160;nohou buku, poněvadž tyto i&#160;všechny stromy mají nohy, a&#160;ne ruce. Sancho celou noc strávil v&#160;bolestech, neboť rána klackem ho více bolela v&#160;nočním vzduchu. Don Quijote v&#160;noci stále vzpomínal; nicméně přece usnuli, a&#160;jakmile se rozednilo, vydali se ke břehům slavného Ebra, kde je potkalo nové dobrodružství, které povíme v&#160;další kapitole.</p>
		</div>
</body>
</html>