<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-42</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-2" class="MLP-uroven2-kapitola">KAPITOLA XXXVII.,<br/><span class="MLP-znak-tucna-kurziva-11b char-style-override-5">pokračující v&#160;slavném dobrodružství dueni Doloridy.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Náš vévoda a&#160;vévodkyně radostně pozorovali, že se don Quijote chytil na jejich záměr, a&#160;tu Sancho poznamenal: </p>
			<p class="MLP-text">„Nechtěl bych, aby mě tato paní nějak připravila o&#160;slíbené vladařství; slýchal jsem od jednoho toledského apatykáře, který mluvil jako špaček, že jak se do něčeho dají ženské, nic dobrého z&#160;toho nepojde. Pomoz Pánbůh, ale ten apatykář na ně měl pifku! No, a&#160;protože jsou protivné a&#160;drzé dueni všecky, ať jsou jakékoliv povahy a&#160;stavu, jakápak musí teprve být taková dueňa Bolestná<span class="char-style-override-2"><a id="footnote-1097-4-backlink" class="footnote-link" href="#footnote-1097-4">4</a></span>, jak nazvali tuhle hraběnku o&#160;třech faldech, či o&#160;třech ocasech, protože u&#160;nás ocas a&#160;fald a&#160;fald a&#160;ocas je totéž.“</p>
			<p class="MLP-text">„Nemluv, příteli Sancho,“ řekl don Quijote, „ta paní dueňa jde ke mně ze zemí vzdálených, a&#160;tak asi není z&#160;těch, které myslil apatykář. A&#160;pak je to hraběnka, a&#160;když už hraběnky jsou dueňami, slouží pouze královnám a&#160;císařovnám a&#160;ve svém domě jsou vlastními paními a&#160;mají zase své dueni.“ </p>
			<p class="MLP-text">Přítomná doňa Rodríguezová odpověděla na to: </p>
			<p class="MLP-text">„Mé paní, vévodkyni, slouží dueni, které by se mohly státi hraběnkami, kdyby jim osud přál; ale jací králové, takové zákony, a&#160;nikdo ať nepomlouvá dueni, a&#160;zvlášť ne svobodné a&#160;starší! Já sice starší nejsem, ale je mi jasno a&#160;zřejmo, oč je lepší dueňa svobodná než dueňa ovdovělá. A&#160;kdo nám na hřbetě chlupy stříhá, ať se nůžkami neprobodne!“</p>
			<p class="MLP-text">„Přece jen,“ odpověděl Sancho, „by těch chlupů, co potřebují ostříhání, bylo na dueních tolik, jak říkal apatykář, že líp je tou kaší nemíchat, a&#160;kdyby se třebas i&#160;pálila.“</p>
			<p class="MLP-text">„Zbrojnoši jsou odjakživa naši nepřátelé,“ na to doňa Rodríguezová, „neboť stojíce na stráži v&#160;předsíních a&#160;vidouce nás stále, když se právě nemodlí&#160;– a&#160;to je často&#160;– pomlouvají nás, vykopávají naše chyby a&#160;zakopávají naši pověst. Ale na kolo s&#160;nimi, ať se jim to líbí nebo ne, musíme být na světě a&#160;v&#160;domech vévodů, i&#160;když hlady umíráme a&#160;šatíme černou barvou jeptišek svá jemná nebo hrubá těla, jako by někdo skrýval v&#160;den procesí smetiště koberci. Opravdu, kdybych mohla a&#160;měla kdy, dokázala bych nejen všem zde, ale celému světu, že není ctnosti, která by dueni scházela.“</p>
			<p class="MLP-text">„Věřím vám naprosto,“ řekla vévodkyně, „moje milá doňo Rodríguezová; ale počkejte a&#160;uklidněte se nejprve vy i&#160;ostatní dueni a&#160;potom budete moci vyvrátit špatný názor zlého apatykáře i&#160;přesvědčení, které chová v&#160;srdci slavný Sancho.“ </p>
			<p class="MLP-text">Sancho na to: </p>
			<p class="MLP-text">„Od chvíle, kdy jsem nabyl vznešenosti vladařské, pozbyl jsem zbrojnošských slabostí a&#160;nestarám se o&#160;všechny dueni ani za mák.“</p>
			<p class="MLP-text">Rozmluva o&#160;dueních by jistě nebyla ještě skončena, kdyby nebyli vyrušeni opět pištcem a&#160;bubeníky, i&#160;usoudili, že se dueňa Dolorida blíží. Vévodkyně se tázala vévody, má-li jí jít vstříc, když jest hraběnkou a&#160;vznešenou osobou. Sancho na to dříve, než mohl vévoda odpověděti: </p>
			<p class="MLP-text">„Protože jest hraběnkou, měli byste ji jít uvítat, ale poněvadž je také dueňou, říkám vám, abyste se mi nehnuli.“</p>
			<p class="MLP-text">„Kdo ti dal dovolení se do toho plést, Sancho?“ zeptal se don Quijote. </p>
			<p class="MLP-text">„Kdo, pane?“ odpověděl Sancho. „Já sám a&#160;také mohu, neboť jsem zbrojnošem, který se učil dobrým mravům ve škole Vaší Milosti, rytíře nejzdvořilejšího a&#160;nejvychovanějšího z&#160;vychovaných; a&#160;v&#160;těch věcech, jak jsem od vás slyšel, se prohrává stejně, ať máte o&#160;kartu víc nebo méně. Moudrému jen napověz!“</p>
			<p class="MLP-text">„Sancho má pravdu,“ pravil vévoda, „uvidíme, jak bude hraběnka vystupovat, a&#160;podle toho se potom budeme říditi.“</p>
			<p class="MLP-text">Vtom se přiblížili hudebníci a&#160;pištec jako poprvé. A&#160;tím spisovatel ukončil tuto krátkou kapitolu a&#160;v&#160;následující pokračuje v&#160;témže příběhu, který jest v&#160;celé knize jedním z&#160;nejpozoruhodnějších.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-4" class="footnote-anchor" href="#footnote-1097-4-backlink">4</a>  Dolorida = bolestná. <span class="char-style-override-8">Pozn. překl</span>.</p>
				</div>
			</div>
		</div>
</body>
</html>