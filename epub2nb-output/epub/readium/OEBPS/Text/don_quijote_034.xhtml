<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-30</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-28" class="MLP-uroven2-kapitola">KAPITOLA XXVI., <br/><span class="MLP-znak-tucna-kurziva-11b char-style-override-5">pokračující v&#160;půvabném dobrodružství loutkáře a&#160;vypravující jiné opravdu zajímavé věci.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Umlkli Tyrští a&#160;Trojané, totiž chci říci, že všichni diváci pozorně poslouchali vykladače tajemství, když tu se za jevištěm ozvalo bubnování, hlas trubek a&#160;rachocení četných děl; hluk na okamžik utichl a&#160;tlumočník zvolal: </p>
			<p class="MLP-text">„Tato pravdivá hra, která se nyní Vašim Milostem předvádí, vzata jest přesně z&#160;francouzských kronik a&#160;španělských románů, které jdou od úst k&#160;ústům starých i&#160;mladých po ulicích. Hra představuje osvobození Melisendry, zajaté Maury ve španělském městě Sansueni, jejím manželem panem donem Gaiférem; městem Sansuení zvalo se kdysi nynější město Zaragoza; ale povšimněte si, Milosti, jak hraje don Gaiféros v&#160;kostky, jak také říká báseň:</p>
			<p class="MLP-verse--I">U&#160;stolu při hře sedí don Gaiféros, <br/>na svou už dávno nemyslí Melisendru.</p>
			<p class="MLP-text">Osoba, která právě vystupuje na jeviště s&#160;korunou na hlavě a&#160;žezlem v&#160;pravici, jest Karel Veliký, domnělý otec Melisendřin. Nelíbí se mu zahálčivý způsob života a&#160;lhostejnost jeho zetě a&#160;přichází jej pokárat. Poslyšte, jak důrazně a&#160;prudce jej napomíná, jako by jej chtěl několikráte přetáhnout žezlem přes hlavu; někteří spisovatelé dokonce tvrdí, že to učinil; když mu dokázal, jaká záhuba hrozí jeho cti, nepostará-li se o&#160;osvobození své manželky, pravil mu prý:</p>
			<p class="MLP-verse--I">Dosti jsem pověděl vám, vězte!&#160;–</p>
			<p class="MLP-text">Povšimněte si, Milosti, jak císař se odvrací a&#160;odchází, nevšímaje si rozhněvaného dona Gaiféra, který prudce zahazuje desku a&#160;žádá, aby mu připravili zbraň; prosí svého bratrance dona Rolanda o&#160;meč Durindanu, ten však odmítá, že nemůže, nabízeje mu ale svůj doprovod na té nebezpečné výpravě, kterou podniká; ale rozhněvaný hrdina zdráhá se přijmout tvrdě, že sám dovede vysvoboditi svou manželku, třeba byla skryta v&#160;nejhlubších útrobách země; potom ozbrojen vydává se na cestu.</p>
			<p class="MLP-text"><span>Pohleďte, Milosti, na onu věž, kterou je možno spatřiti; je to jedna z&#160;věží maurského hradu zaragozského, nyní nazývaného Alfafería; dáma v&#160;maurském oděvu na balkoně jest sličná Melisendra, která odtamtud často se dívala na cestu do Francie a&#160;vzpomínala ráda v&#160;zajetí na Paříž a&#160;svého manžela. Nyní uvidíte však něco nového a&#160;dosud vámi nevídaného. Zajisté vidíte toho Maura tiše se kradoucího s&#160;prstem na ústech za Melisendru? Všimněte si, jak ji rychle políbil na rty a&#160;ona si uplivla a&#160;utírá si ústa bílým rukávem košile; pláče a&#160;rve si zoufalstvím krásné vlasy, jako by ony byly vinny tím zločinem? A&#160;nyní pohleďte: onen vznešený Maur, kterého vidíte v&#160;sloupoví, jest král Marsilio Sansueňský; zpozoroval drzost Maurovu a&#160;přes to, že jest jeho příbuzným a&#160;věrným přítelem, poroučí, aby jej svázali, vyplatili mu dvě stě ran a&#160;vedli jej městem s&#160;hlasateli napřed, biřici vzadu, jak bylo zvykem; vidíte, jak již tamhle skoro vykonávají jeho rozkaz, ačkoliv zločin vlastně ještě nedokonán, ale Maurové neznají odkladů ani dlouhého odvolávání, jako to je u&#160;nás.“</span></p>
			<p class="MLP-text">„Chlapče, chlapče,“ pravil nahlas don Quijote, „vykládejte ten svůj příběh krátce bez průtahů a&#160;rozvláčností, neboť chce-li člověk poznati řádně pravdu, je třeba mnoha důvodů a&#160;důkazů.“ </p>
			<p class="MLP-text">Na to se ozval vzadu mistr Pedro:</p>
			<p class="MLP-text">„Hochu, zbytečně mnoho nemluv a&#160;dělej a&#160;poslechni rozkaz pána, který tomu jistě dobře rozumí; nejlepší je pěkně prostý zpěv, beze všech kudrlinek.“</p>
			<p class="MLP-text">„Poslechnu vás,“ řekl hoch a&#160;pokračoval: </p>
			<p class="MLP-text">„Ten člověk blížící se v&#160;gaskoňském plášti je sám don Gaiféros, očekávaný toužebně manželkou, jež spokojena s&#160;potrestáním drzého Maura radostně a&#160;klidněji vstoupila na balkon věže; a&#160;myslíc, že mluví s&#160;nějakým pocestným, mluví vše, co jest v&#160;této romanci, se svým manželem:</p>
			<p class="MLP-verse--I">‚Rytíři, do Francie míříš?<br/>Ptej se tam po Gaiferovi!‘</p>
			<p class="MLP-text">Nebudu však v&#160;tom pokračovati, poněvadž rozvláčnost obyčejně nebaví; vizte jen, že don Gaiféros odhrnuje plášť a&#160;nyní poznáváte z&#160;radostných posunků Melisendřiných, že jej poznala; teď sestupuje z&#160;balkonu, aby odjela na koni za svým manželem. Ale ubohá! Cíp sukně uvázl za železnou tyč balkonu a&#160;zůstává viseti, nemohouc sestoupiti dolů. Ale dobré nebe, jak vidíte, vysvobozuje i&#160;z&#160;nejhorší bídy; don Gaiféros přijíždí a&#160;prudce ji strhne na zem; nedbaje, že se jí roztrhá drahá sukně; pak ji rychle vyzvedne na hřbet koně obkročmo jako muže a&#160;žádá ji, aby ho zezadu objala kol hrudi, aby nespadla; paní Melisendra obyčejně takto nejezdí. Všimněte si, že i&#160;kůň prozrazuje řehtáním svou radost nad krásným a&#160;odvážným břemenem, nesa svého pána i&#160;paní. Rychle se obrátivše opouštějí město a&#160;spěchají vesele a&#160;rozjařeně k&#160;Paříži. Jeďte s&#160;Bohem, upřímní milenci, jimž se žádný nevyrovná! Dojeďte šťastně do své vlasti, kterou milujete, bez překážek a&#160;nástrah na blahé cestě! Kéž spatří zraky vašich známých a&#160;přátel, jak žijete klidně dny života, a&#160;nechť vám jich je přáno, kolik jich bylo dopřáno Nestorovi.“</p>
			<p class="MLP-text">Tu opět zvolal mistr Pedro: </p>
			<p class="MLP-text">„Pomalu, hochu, spěješ tuze vysoko, všeho s&#160;mírou.“ </p>
			<p class="MLP-text">Hoch neodpověděv pokračoval: </p>
			<p class="MLP-text">„Ale všetečné oči, jimž se nic neskryje, spatřily Melisendru slézat z&#160;balkonu a&#160;vsedat na koně a&#160;ihned se to dověděl král Marsilio, jenž velel do zbraně. Patřte, jaká rychlost! Ze všech věží mešit v&#160;celém městě znějí zvony.“</p>
			<p class="MLP-text">„Ty zvony sem nepatří, mistře Pedro,“ poznamenal don Quijote, „Maurové nemají zvony, ale bubny a&#160;píšťaly, podobné našim klarinetům, proto znění zvonů v&#160;Sansueni je holým nesmyslem.“ </p>
			<p class="MLP-text">Mistr Pedro slyše tato slova ustal v&#160;zvonění a&#160;pravil: </p>
			<p class="MLP-text">„Nevšímejte si takových drobností, milostivý pane done Quijote, a&#160;nechtějte ve všem takových důkladností. Což se u&#160;nás nehraje tisíce divadelních kusů, plných nesmyslů a&#160;nesprávností, které se přesto líbí, a&#160;lidé se jim často dokonce obdivují i&#160;chválí je? Pokračuj, hochu, a&#160;nevšímej si jejich poznámek; když budu míti za to peníze, jsem ochoten hrát víc nesmyslů, než má slunce atomů.“</p>
			<p class="MLP-text">„Máte pravdu,“ řekl don Quijote a&#160;hoch pokračoval: </p>
			<p class="MLP-text">„Pohleďte, jaké množství vznešeného rytířstva spěchá pronásledovat ty dva katolické milence, slyšte, co hlaholí polnic, ječí píšťal a&#160;kolik se ozývá bubnů a&#160;bubínků; obávám se, že je dohoní a&#160;přivlekou zpět, přivázané k&#160;ocasu vlastního jejich koně. Bylo by to strašné napohled.“ </p>
			<p class="MLP-text">Tu don Quijote spatřiv takové množství Maurů a&#160;slyše takový povyk, rozhodl se pomoci uprchlíkům; vstal a&#160;hlasitě zvolal: „Nepřipustím, aby za mé přítomnosti a&#160;za mého života někdo týral tak statečného a&#160;slavného rytíře, jakým jest don Gaiféros. Ustaňte, podlá lůzo, stíhat ho a&#160;pronásledovat, nebo se setkáte se mnou.“ </p>
			<p class="MLP-text">Po těch slovech vytasil meč, vrhl se skokem k&#160;jevišti a&#160;prudce a&#160;neobyčejně vztekle jal se sekat do maurských figurek, porážeje jedny, utínaje hlavy a&#160;údy druhým, drtě ony a&#160;jednou dokonce se rozehnal mečem, že by byl zasáhl mistra Pedra a&#160;usekl mu hlavu jako makovici, kdyby nebyl uskočil a&#160;neskrčil se.</p>
			<p class="MLP-text">Mistr Pedro křičel: </p>
			<p class="MLP-text">„Ustaňte, Milosti pane done Quijote, pomyslete, že to nejsou opravdoví Mauři, které ničíte, bijete a&#160;rozsekáváte, ale loutky z&#160;lepenky! Pomyslete přec při mých hříších, že ničíte mne a&#160;celý můj majetek!“ </p>
			<p class="MLP-text">Don Quijote se však nepřestal oháněti mečem a&#160;rozdával rány sečné i&#160;bodné, jakoby příval vodní. Než by dvakrát Věřím odříkal, zbořil celé jeviště, roztříštil všechny loutky na kusy, krále Marsilia těžce poranil a&#160;císaři Karlovi Velikému rozpoltil hlavu i&#160;korunu. Obecenstvo bylo zděšeno a&#160;opice utekla na střechu hostince; bratranec se bál, panoš dostal strach a&#160;sám Sancho Panza byl velmi polekán, neboť nikdy neviděl svého pána tak rozzlobeného a&#160;zuřivého, jak se při té hrůze zapřisáhl.</p>
			<p class="MLP-text">Don Quijote zničiv úplně celé jeviště uklidnil se trochu a&#160;pravil: </p>
			<p class="MLP-text">„Chtěl bych, aby zde byli všichni ti, kteří pochybují o&#160;zásluhách potulných rytířů a&#160;věřit v&#160;ně nechtějí. Pomyslete jen, co by se bylo stalo z&#160;milého dona Gaiféra a&#160;krásné Melisendry; jistě by je ti psi byli dostihli a&#160;nějak jim ublížili. Ať tedy žije potulné rytířstvo a&#160;předčí vše, co je nyní na světě!“</p>
			<p class="MLP-text">„I&#160;spánembohem!“ řekl zdrceně mistr Pedro, „a já ať zemru, neboť jsem tak nešťastný, že bych mohl opakovati po králi donu Rodrigovi:</p>
			<p class="MLP-verse--I">Včera Španělsko mě zvalo pánem,<br/>a&#160;dnes nemám, kam bych hlavu složil.</p>
			<p class="MLP-text">Před půl hodinou, ba ještě méně, jsem byl pánem králů a&#160;císařů, majitelem četných stájí s&#160;koňmi, beden a&#160;zavazadel se spoustou krásného šatstva, a&#160;nyní jsem chudým, nešťastným žebrákem a&#160;nemám ani opice, neboť než ji opět chytím, řádně se zapotím, a&#160;to vše vinou nevhodné zuřivosti pana rytíře, který prý chrání sirotky, trestá křivdy a&#160;koná jiné dobré skutky; u&#160;mne jediného se však minul se svým šlechetným cílem&#160;– ach, blahoslaveno a&#160;pochváleno budiž nebe, kde se nejvíc zdvíhá! Rytíři Smutné Postavy bylo asi určeno, aby zničil postavy moje.“</p>
			<p class="MLP-text">Sancho Panza dojat slovy mistra Pedra pravil: </p>
			<p class="MLP-text">„Nenaříkej, mistře Pedro, a&#160;neplač, nebo mi srdce pukne žalostí; můj pán, don Quijote, jest tak dobrým a&#160;katolickým křesťanem, že pozná-li, že tě poškodil, jistě ti rád dá náhradu a&#160;zaplatí řádně.“ </p>
			<p class="MLP-text">„Kdyby mi aspoň hradil pan don Quijote část škody, kterou mi udělal, byl bych s&#160;tím spokojen a&#160;Jeho Milost by spasila svoje svědomí, neboť nedosáhne spasení ten, kdo bez svolení majitele má něco cizího a&#160;nevrací to.“</p>
			<p class="MLP-text">„Máte pravdu,“ poznamenal don Quijote, „ale nevím ještě, mistře Pedro, co mám vašeho.“</p>
			<p class="MLP-text">„Tak!“ zvolal mistr Pedro. „A&#160;kdo rozsekal a&#160;rozmetal tyto zbytky, válející se po tvrdé, neplodné zemi, než nezdolná síla tohoto statečného ramene, a&#160;komu patřila ta těla, když ne mně, a&#160;konečně, čím jsem si vydělával peníze, když ne jimi?“</p>
			<p class="MLP-text">„Nyní zase vidím, co jsem viděl už často,“ pravil na to don Quijote, „že kouzelníci, kteří mě stíhají, mi postaví před zrak věci, jak jsou, a&#160;pak je změní, jak se jim líbí. Říkám vám poctivě a&#160;bez přetvářky, pánové, kteří mě posloucháte, že jsem pokládal vše za skutečnost, domnívaje se, že Melisendra jest Melisendrou, don Gaiféros donem Gaiférem, Marsilio Marsiliem a&#160;Karel Veliký Karlem Velikým; proto jsem se rozhněval a&#160;chtěl chrániti a&#160;brániti prchající, jak mi to kázala moje povinnost potulného rytíře, a&#160;s&#160;tímto dobrým úmyslem jsem podnikl, co jste viděli. Že to skončilo naopak, je vinou ne mou, ale oněch lotrů, kteří mě stíhají. Sám se nicméně odsuzuji k&#160;náhradě za svůj omyl, ačkoliv jsem se ho nedopustil ze zlomyslnosti. Ať si mistr Pedro určí cenu za zničené figurky, a&#160;já ji splatím řádnou a&#160;platnou mincí kastilskou.“</p>
			<p class="MLP-text">Mistr Pedro ukloniv se řekl: </p>
			<p class="MLP-text">„Jiného jsem se nenadál od křesťanské šlechetnosti dona Quijota de la Mancha, dobrého pomocníka a&#160;zastánce všech ubohých a&#160;chudých lidí bloudících světem; pan hostinský a&#160;velký Sancho ať prostředkují mezi Vaší Milostí a&#160;mnou a&#160;určí cenu skutečnou či pravděpodobnou rozbitých loutek.“ </p>
			<p class="MLP-text">Hostinský i&#160;Sancho svolili a&#160;poté sebral mistr Pedro ze země bezhlavého krále Marsilia Zaragozského řka: </p>
			<p class="MLP-text">„Jest jisto, že tento král nemůže již zastávati hodnost královskou, již míval, a&#160;proto žádám, souhlasíte-li s&#160;tím i&#160;vy, půl páta realu za jeho zničení, smrt a&#160;konec.“ </p>
			<p class="MLP-text">„Pokračujte,“ řekl don Quijote. </p>
			<p class="MLP-text">„Za toto roztětí,“ pokračoval mistr Pedro zvedaje rozpolceného císaře Karla Velikého, „chci pět a&#160;čtvrt realu a&#160;není to mnoho.“</p>
			<p class="MLP-text">„A&#160;málo také ne,“ podotkl Sancho. </p>
			<p class="MLP-text">„Ale ani příliš ne: shodněme se na pěti realech,“ navrhl hostinský. </p>
			<p class="MLP-text">„Dejme u&#160;všech pět a&#160;čtvrt,“ pravil don Quijote, „nezáleží na tom, bude-li státi celé to neštěstí o&#160;čtvrt reálu více nebo méně; a&#160;popilte si, mistře Pedro, mám již hlad a&#160;jest již čas k&#160;večeři.“</p>
			<p class="MLP-text">„Tato figura,“ pokračoval mistr Pedro, „které schází nos a&#160;oko, je krásná Melisendra; za tu žádám, a&#160;spravedlivě, dva realy a&#160;dvanáct maravedí.“</p>
			<p class="MLP-text">„V&#160;tom by byl ďas,“ zvolal don Quijote, „aby v&#160;tuto chvíli nedostihla Melisendra se svým manželem již francouzské hranice; zdálo se mi přece, že jejich kůň letí spíše než běží, a&#160;proto se nedám od vás oklamati beznosou Melisendrou, neboť ta skutečná, promyslím-li vše důkladně, již se veselí o&#160;závod se svým manželem ve Francii; Bůh pomoz každému k&#160;jeho majetku a&#160;my jednejme poctivě a&#160;řádně a&#160;pokračujme!“ </p>
			<p class="MLP-text">Mistr Pedro zpozorovav, že don Quijote mluví jako blázen a&#160;trvá na své původní myšlence, nechtěl, aby mu unikl, a&#160;proto rychle řekl: </p>
			<p class="MLP-text">„Patrně to není Melisendra, ale některá z&#160;jejích služebných a&#160;zaplatíte-li mi za ni šedesát maravedí, budu spokojen a&#160;budeme dobře vyrovnáni.“</p>
			<p class="MLP-text">Podobným způsobem odhadl cenu mnoha jiných rozmlácených figur a&#160;oba prostředníci ji snížili se souhlasem obou stran; celkový obnos byl čtyřicet a&#160;tři čtvrti realů, které Sancho ihned vyplatil; mimoto žádal mistr Pedro dva realy za obtížné chytání opice. </p>
			<p class="MLP-text">„Vyplať mu je, Sancho, za to si chytí nejen opici na střeše, ale koupí si ještě jednu v&#160;hospodě a&#160;zaplatil bych dvě stě za šťastnou zprávu každému, kdo by mi zaručeně řekl, jsou-li paní doňa Melisendra a&#160;pan don Gaiféros již ve Francii a&#160;doma.“</p>
			<p class="MLP-text">„Nikdo to nedovede říci lépe než moje opice,“ pravil mistr Pedro, „ale teď ji nepolapí ani ďábel; myslím však, že ji oddanost ke mně a&#160;hlad přinutí k&#160;návratu ještě dnešní noci; nu, uvidíme, jak Pánbůh chce.“</p>
			<p class="MLP-text">Spor pro divadlo utichl tedy a&#160;všichni povečeřeli klidně a&#160;šťastně za peníze štědrého dona Quijota. Ještě za tmy odešel muž s&#160;píkami a&#160;halapartnami, a&#160;když se rozednívalo, přišli se rozloučiti s&#160;donem Quijotem bratranec a&#160;panoš, onen vracel se domů a&#160;panoš, aby pokračoval v&#160;cestě, na niž mu don Quijote přispěl tuctem realů. Mistr Pedro se chtěl vyhnouti dlouhým řečem dona Quijota, neboť jej znal velmi dobře, proto vstal před východem slunce a&#160;se zbytky divadla a&#160;opicí odešel rovněž za dobrodružstvím. Hospodský, který neznal dona Quijota, obdivoval se jeho bláznovství i&#160;jeho štědrosti. A&#160;když Sancho vyplnil rozkaz pánův a&#160;řádně zaplatil, opustili hospodu téměř v&#160;osm hodin zrána. Nyní je opustíme na jejich cestě a&#160;povíme jiné věci, nutné k&#160;vysvětlení této skvělé historie.</p>
		</div>
</body>
</html>