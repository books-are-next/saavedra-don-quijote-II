<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-68</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-28" class="MLP-uroven2-kapitola">KAPITOLA LXIII.<br/><span class="MLP-znak-tucna-kurziva-11b char-style-override-5">o nehodě Sancha Panzy při návštěvě galejí a&#160;novém dobrodružství krásné Maurky.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Nemálo don Quijote rozmýšlel o&#160;odpovědi čarovné hlavy, ale nepřišel vůbec na její šalebnost a&#160;jeho myšlenky končily vždy slibem, proň zajištěným, že Dulcinea bude osvobozena. Chodil sem a&#160;tam a&#160;radoval se sám u&#160;sebe, spoléhaje, že brzo uvidí vyplnění. Sancho, ačkoliv pojal v&#160;ošklivost povolání vladařské, jak bylo řečeno, přece jen si přál znovu někomu rozkazovat a&#160;být poslouchán. Neboť toto neštěstí s&#160;sebou rozkazování přináší, i&#160;když se děje žertem.</p>
			<p class="MLP-text">Zkrátka, toho odpoledne don Antonio Moreno, jeho hostitel, jeho dva přátelé, don Quijote a&#160;Sancho odešli na galeje. Velitel, zpraven o&#160;jejich návštěvě, byl zvědav na oba pověstné muže, dona Quijota i&#160;Sancha, a&#160;jakmile se objevili na nábřeží, všechny galeje strhly stanové pokrývky a&#160;zazněly trubky; potom spustili na vodu člun, pokrytý bohatými koberci a&#160;polštáři z&#160;karmínového aksamitu, a&#160;když do něho don Quijote vkročil, velitelská loď vypálila z&#160;děla na svém boku a&#160;ostatní galeje taktéž; když pak don Quijote vystupoval po pravém žebříku, všechna posádka, jakož je zvykem, když vznešená osoba vystupuje na galej, jej pozdravila volajíc: „Hu, hu, hu“ třikrát. Generál&#160;– takto jej budeme nazývat&#160;–, jenž byl vznešeným šlechticem valencijským, podal mu ruku, pak objal dona Quijota a&#160;řekl mu:</p>
			<p class="MLP-text">„Tento den označím si bílým kamínkem, protože je to jeden z&#160;nejlepších, kterých se asi dožiji, neboť jsem viděl pana dona Quijota de la Mancha. To vše proto, že v&#160;sobě obsahuje a&#160;pojímá veškerou výtečnost potulného rytířstva.“ </p>
			<p class="MLP-text">Don Quijote mu odpověděl stejně dvorně, nadmíru šťasten, že je s&#160;ním jednáno jako s&#160;velkým pánem.</p>
			<p class="MLP-text">Všichni odešli na záď, velmi pěkně upravenou, a&#160;usedli na lavice; lodní dozorce se objevil v&#160;uličce mezi lavicemi a&#160;píšťalou dal znamení, aby posádka shodila šat, což se stalo v&#160;okamžiku. Sancho vida tolik lidí nahých byl překvapen a&#160;jeho údiv vzrostl, když spatřil napínat plachty proti slunci tak rychle, že se mu zdálo, že tu pracují všichni čerti. Ale to všechno nebylo vůbec ničím vedle toho, co nyní povím.</p>
			<p class="MLP-text">Sancho seděl na lavici vedle předního veslaře pravé strany lodní a&#160;ten, naveden už, co má činit, ho chytil, zvedl v&#160;náručí a&#160;celá posádka, čile na nohou, počínajíc na pravé straně, si jej počala letem podávat z&#160;náručí do náručí, od lavice k&#160;lavici, a&#160;to tak rychle, že ubohý Sancho, oslepen, myslil nepochybně, že si jej odnášejí ďáblové; neustali, pokud jej nevrátili zpět levou stranou a&#160;nepostavili na záď. Ubohý byl namožen, udýchán a&#160;zpocen a&#160;neschopen pochopit, co se to s&#160;ním stalo. Don Quijote, který viděl bezkřídlý let Sanchův, tázal se generála, zda je to lodní křest oněch, kdo poprvé stupují na galeje; pakliže ano, on, který nemíní se oddati námořnímu řemeslu, nechce prý se podrobiti podobným cvikům a&#160;přísahá prý Bohu, že pokusí-li se někdo uchopit jej a&#160;pohazovat jím, vybodá z&#160;něho duši; při tom povstal a&#160;chopil se meče.</p>
			<p class="MLP-text">V&#160;tom okamžiku strhli stanové plachty a&#160;s&#160;nesmírným hlukem nechali klesnout dolů ráhno. Sancho si myslil, že nebe vypadlo ze svých veřejí a&#160;padá mu na hlavu: skrčil ji, pln strachu, až mezi kolena. I&#160;donu Quijotovi se zachvěly nohy, neboť se též zatřásl, skrčil v&#160;ramenech a&#160;z&#160;lící se mu vytratila barva. Posádka zdvihla ráhno stejně spěšně a&#160;hlučně, jako je spustila, a&#160;to beze slova, jako by v&#160;sobě neměla hlasu ani dechu. Dozorce dal znamení, aby zvedli kotvu, a&#160;vskočiv do uličky mezi lavicemi s&#160;bičem, jal se jím bíti mužstvo po zádech: galej vyplouvala zvolna na moře.</p>
			<p class="MLP-text">Když Sancho uviděl, jak se najednou pohybuje tolik barevných nohou, neboť za ně pokládal vesla, řekl si: </p>
			<p class="MLP-text">„Tohle jsou ty pravé čáry, a&#160;ne ty, o&#160;kterých mluví můj pán. Copak udělali tito nešťastníci, že je tak bijí, a&#160;jak se tenhle jediný člověk, který tu běhá pískaje, odvažuje tlouci tolik lidí? Povídám, že je to peklo nebo aspoň očistec.“ </p>
			<p class="MLP-text">Don Quijote, vida pozornost, s&#160;níž Sancho hleděl, co se děje, řekl mu: </p>
			<p class="MLP-text">„Ach, milý Sancho, jak rychle a&#160;snadno byste se mohl, kdybyste jen chtěl, odstrojiti do půl těla, sednouti si mezi tyto pány a&#160;učiniti konec zakletí Dulciney! Uprostřed bídy a&#160;bolesti tolikeré necítil byste příliš svou; a&#160;možná, že mudrc Merlín by počítal každou ránu z&#160;těchto za deset z&#160;oněch, které si nakonec dáte sám, neboť jsou dávány upřímně.“</p>
			<p class="MLP-text">Generál se chtěl zeptat, o&#160;jaké rány to běží a&#160;o&#160;jaké vysvobození Dulciney, když tu námořník zvolal: </p>
			<p class="MLP-text">„Věž v&#160;Monjuí dává znamení, že u&#160;pobřeží, na západ, je veslová loď.“ </p>
			<p class="MLP-text">Slyše to generál vskočil do uličky a&#160;zvolal: </p>
			<p class="MLP-text">„Hola, děti, ať nám neuteče! Bude to korzárská brigantina z&#160;Alžíru, ona loď, již nám oznamuje hláska.“ </p>
			<p class="MLP-text">Tu dorazily k&#160;velitelské lodi i&#160;tři ostatní galeje, aby přijaly rozkazy. Generál rozkázal, aby dvě vypluly na moře, sám že s&#160;další bude sledovat břeh, takže jim cizí loď neunikne. Mužstvo přitlačilo na vesla, ženouc galeje tak divoce, že se zdály letět. Ty, které vyjely na moře, spatřily asi na dvě míle loď, jíž podle oka odhadly okolo čtrnácti nebo patnácti veslařských lavic, a&#160;byla to pravda; loď uzřevši galeje dala se na útěk s&#160;úmyslem a&#160;nadějí uniknout pro svou lehkost; ale nezdařilo se jí, neboť velitelská galej byla z&#160;nejlehčích lodí námořních a&#160;tak se k&#160;ní blížila, že lidé na brigantině poznali nemožnost útěku; kapitán byl by chtěl už složit vesla a&#160;vzdát se, aby nerozzuřil velitele našich galejí, ale osud, který chtěl jinak, rozhodl, aby velitelský koráb dospěl již tak blízko, že na lodi bylo možno uslyšet výzvu k&#160;vzdání se z&#160;korábu velitelova: dva Toraquiové, to jest Turci, kteří na brigantině pluli s&#160;jinými dvanácti, v&#160;opilosti vystřelili ze dvou mušket a&#160;zastřelili dva vojáky na předku lodí našich.</p>
			<p class="MLP-text">Vida to generál přísahal neušetřit nikoho na lodi, ale když se na ni obořil se vší rychlostí, unikla mu pod samými háky. Galej notný kus přejela; mužstvo lodi vidělo, že je ztraceno, zvedlo plachty, zatímco se galej vracela, a&#160;znovu vesly i&#160;plachtami se dalo na útěk. Ale jejich spěch jim nepomohl tolik, kolik jim uškodila jejich odvážnost, neboť něco přes půl míle odtud je velitelská galej zahákovala a&#160;zajala všechny živé. Zatím dorazily obě druhé galeje a&#160;všechny čtyři i&#160;s&#160;kořistí vrátily se ke břehu, kde čekalo nekonečné množství lidí, žádostivých spatřiti, co přivážejí. Generál zakotvil blízko břehu a&#160;seznal, že je na zemi místokrál z&#160;města; rozkázal vyslat člun pro něho a&#160;spustit ihned ráhno k&#160;okamžitému pověšení kapitána a&#160;ostatních Turků zajatých na lodi, asi šestatřiceti osob, vesměs statných lidí, a&#160;co více, tureckých střelců.</p>
			<p class="MLP-text">Generál se otázal, kdo je kapitánem brigantiny, a&#160;bylo mu odpověděno španělsky jedním ze zajatců, v&#160;kterém se později ukázal španělský odpadlík: </p>
			<p class="MLP-text">„Tento mladík, pane, kterého zde vidíte, je naším kapitánem.“ </p>
			<p class="MLP-text">A&#160;ukázal mu na nejhezčího a&#160;nejšvarnějšího hocha, kterého by si lidská obraznost mohla představit. Zdálo se, že nemá ještě dvacet let. Generál se ho zeptal: </p>
			<p class="MLP-text">„Pověz mi, nerozmyslný pse, kdo tě navedl, abys mi zabíjel vojáky, když viděls, že utéci nemůžeš? Je tohle úcta k&#160;velitelským lodím? Nevíš, že drzost není odvahou? Pochybnost a&#160;naděje mají činit muže odvážnými, ale ne drzými.“ </p>
			<p class="MLP-text">Kapitán se chystal k&#160;odpovědi, ale generál ji nemohl vyslechnout běže přivítat místokrále, už vstupujícího na galej v&#160;průvodu několika svých služebníků a&#160;několika osob z&#160;lidu.</p>
			<p class="MLP-text">„Byl to dobrý lov, pane generále,“ řekl místokrál. </p>
			<p class="MLP-text">„Dobrý,“ odpověděl generál, „a Vaše Excelence jej hned uvidí viset na tomto ráhně.“</p>
			<p class="MLP-text">„Jak to?“ na to místokrál. </p>
			<p class="MLP-text">„Poněvadž mi zabili,“ odvětil generál, „proti všemu zákonu, rozumu a&#160;zvykům válečným dva vojáky z&#160;nejlepších na těchto galejích a&#160;já jsem přísahal pověsit všechny zajaté, zvláště tohoto chlapce, který je kapitánem brigantiny.“ </p>
			<p class="MLP-text">A&#160;ukázal mu na mladíka, který měl již ruce svázány, provaz kol hrdla a&#160;čekal na smrt.</p>
			<p class="MLP-text">Místokrál se naň podíval a&#160;spatřil jeho krásu, statnost a&#160;pokoru; jeho krása byla proň v&#160;tom okamžiku doporučením, i&#160;zachtělo se místokráli zamezit jeho smrt a&#160;zeptal se ho: </p>
			<p class="MLP-text">„Řekni mi, kapitáne, jsi Turek národností, Maur, nebo odpadlík?“ </p>
			<p class="MLP-text">Na to mladík odpověděl rovněž kastilsky: </p>
			<p class="MLP-text">„Nejsem ani Turek, ani Maur, ani odpadlík.“</p>
			<p class="MLP-text">„Co tedy jsi?“ zeptal se místokrál. </p>
			<p class="MLP-text">„Křesťanská žena,“ odvětil mladík. </p>
			<p class="MLP-text">„Žena a&#160;křesťanská a&#160;v&#160;tomto šatu a&#160;za těchto okolností? To je obdivuhodné, ale lze tomu jen těžko věřit.“</p>
			<p class="MLP-text">„Odložte,“ pravil hoch, „pánové, vykonání mé popravy, neboť nepřijdete o&#160;mnoho, odložíte-li svou pomstu, dokud vám nevypovím svůj život.“ </p>
			<p class="MLP-text">Kdo by měl srdce tak tvrdé, aby se neobměkčil těmito slovy, aneb aspoň nevyslechl, co smutný a&#160;nešťastný mladík chtěl říci! Generál mu pravil, aby řekl, co si přeje, ale aby nedoufal v&#160;prominutí zjevné viny. S&#160;tímto svolením jal se hoch vypravovat:</p>
			<p class="MLP-text">„Z&#160;onoho národa, spíše nešťastného než rozvážného, na který v&#160;tyto dny bylo vylito moře neštěstí, jsem se zrodila: jsem z&#160;rodičů maurských. Když se přivalilo jejich neštěstí, byla jsem dvěma svými strýci odvedena do Berberska, aniž mi pomohlo vyznávání, že jsem křesťanka, neboť jsem jí skutečně, a&#160;ne zdánlivá a&#160;z&#160;přetvářky, ale pravá a&#160;katolická. Nepomohlo mi prohlašování této pravdy proti těm, již dostali za úkol bídně nás vyhnati, a&#160;ani moji strýcové mi neuvěřili: má slova měli za lež, vymyšlenou, abych mohla zůstat v&#160;zemi, kde jsem se narodila, a&#160;odvedli mě tedy s&#160;sebou víc násilím než dobrovolně. Měla jsem matku křesťanku i&#160;otec byl stejně rozumným křesťanem; sála jsem katolickou víru s&#160;mlékem, vyrostla jsem v&#160;dobrých mravech a&#160;ani jazykem ani mravem jsem nikdy, myslím, neprojevila, že jsem Maurka.</p>
			<p class="MLP-text">Zároveň s&#160;těmito ctnostmi, neboť mám za to, že ctnostmi jsou, rostla i&#160;má krása, mám-li jakou. A&#160;ačkoliv moje ústraní a&#160;uzavřenost byly veliké, nebyly asi takové, aby mě nemohl spatřit mladý rytíř jménem don Gaspar Gregorio, prvorozený syn šlechtice, který je pánem vsi nedaleko naší. Jak mě spatřil, jak jsme spolu mluvívali, jak se do mne zamiloval a&#160;jak jsem mu ne opakem splácela, bylo by dlouhé vypravování, obzvláště ve chvíli, kdy se bojím, že mi zadrhnou mezi jazykem a&#160;hrdlem krutý provaz, jenž mi hrozí. Proto pouze povím, jak mě chtěl don Gregorio provázet do vyhnanství. Vmísil se mezi Maury přišlé z&#160;jiných vsí, neboť znal velmi dobře maursky, a&#160;cestou uzavřel přátelství s&#160;oběma mými strýci, kteří mě s&#160;sebou vedli. Můj otec, rozmyslný a&#160;budoucnosti pamětlivý, jakmile zvěděl o&#160;prvním výnosu k&#160;našemu vypovědění, opustil ves a&#160;odešel hledat útulek do cizích zemí; na jistém místě, které pouze já znám, ukryl a&#160;zakopal mnoho perel a&#160;drahokamů a&#160;něco peněz v&#160;portugalských zlatnících a&#160;dvoudukátech; rozkázal mi, abych se nedotýkala v&#160;ničem pokladu, jejž zanechával, kdyby nás snad vyhnali ze země před jeho návratem.</p>
			<p class="MLP-text">Poslechla jsem a&#160;s&#160;oběma strýci, jak jsem pravila, a&#160;jinými přáteli uchýlili jsme se do Berberska a&#160;usadili jsme se v&#160;Alžíru, a&#160;tím jsme se usadili v&#160;samém pekle. Král zvěděl o&#160;mé kráse a&#160;došlo jeho sluchu i&#160;mé bohatství, a&#160;to bylo zčásti mé štěstí. Povolal mě k&#160;sobě, tázal se mne, z&#160;které části Španělska jsem a&#160;kolik peněz a&#160;jaké šperky přináším. Pověděla jsem mu vesnici i&#160;to, že skvosty a&#160;peníze jsou v&#160;ní zakopány, ale že by je bylo lze snadno vyzvednout, kdybych se sama pro ně vrátila. To vše jsem mu pověděla z&#160;obavy, aby jej nezaslepila má krása, ale jeho vlastní lakota.</p>
			<p class="MLP-text">Zatímco se mnou takto mluvil, přišli mu říci, že zároveň se mnou přibyl i&#160;nejstatečnější a&#160;nejhezčí mladík, jakého si lze představit. Pochopila jsem hned, že mluví o&#160;donu Gasparu Gregoriovi, jehož krása předstihuje vše, co za krásu může být ceněno. Polekala jsem se vědoma si nebezpečí, v&#160;němž se don Gregorio nalézá, neboť u&#160;oněch tureckých barbarů více je ceněn a&#160;vážen hezký chlapec nebo mladík než nejkrásnější žena. Král ihned poručil, aby mu jej přivedli ukázat, a&#160;tázal se mne, je-li pravda, co o&#160;onom mladíku říkají. Já, jakoby z&#160;vnuknutí nebes, pravila, že ano, ale že jej upozorňuji, že mladík není mužem, ale ženou jako já, a&#160;že jej prosím, aby mi dovolil již jej obléci do přirozeného šatu, aby se úplně ukázala jeho krása a&#160;mohl se objevit v&#160;jeho přítomnosti s&#160;menšími rozpaky. Řekl mi, abych tedy v&#160;pokoji odešla a&#160;že si druhý den promluvíme, jak bych se mohla vrátit do Španěl a&#160;vyzvednout skrytý poklad. Promluvila jsem s&#160;donem Gasparem, sdělila mu nebezpečí, v&#160;němž se ocitá, ukazuje-li se jako muž, oblékla jej za Maurku a&#160;téhož odpoledne ji dovedla před krále; ten vida ji byl udiven a&#160;rozhodl se podržet ji a&#160;dát ji darem sultánovi; aby pak odstranil nebezpečí, jež mohlo jí hroziti v&#160;serailu jeho žen, a&#160;poněvadž sám sobě nedůvěřoval, dal ji odvést do domu jakýchsi vznešených Maurek, aby ji střežily a&#160;jí sloužily; odvedli ji tam ihned. Co jsme oba prožili (neboť nemohu popřít, že jej mám ráda), budiž necháno na uváženou těm, kdo jsou nuceni se rozloučit milujíce se.</p>
			<p class="MLP-text">Potom král rozhodl, že se vrátím do Španěl touto brigantinou a&#160;že mě budou provázet dva rodilí Turci, titíž, co zabili vaše vojáky. Také se mnou přijel tento španělský odpadlík“&#160;– a&#160;ukázala na muže, který první promluvil,&#160;– „o&#160;němž dobře vím, že je tajným křesťanem a&#160;že přichází s&#160;větší touhou zůstat ve Španělsku než se vrátit do Berberska; ostatní posádka brigantiny jsou Mauři a&#160;Turci, kteří slouží jen k&#160;práci veslařské. Oba Turci, lakomí a&#160;drzí, bez ohledu na příkaz, aby mne a&#160;tohoto odpadlíka na nejbližším břehu španělském v&#160;křesťanském šatě, jímž přicházíme opatřeni, vysadili na břeh, nejprve chtěli promést toto pobřeží a&#160;něco ukořistit, dá-li se; báli se, že, vysadí-li nás hned na zemi, můžeme nějakou náhodou, jež nás potká, vyzradit, že na moři kotví brigantina a&#160;že je galeje zajmou, jsou-li nějaké na tomto pobřeží. Večer jsme objevili tento břeh a&#160;byli odkryti, aniž jsme zvěděli o&#160;těchto čtyřech galejích, a&#160;potkalo nás, co jste viděli. Don Gregorio zůstává tudíž v&#160;ženském šatu mezi ženami v&#160;zjevném nebezpečí života a&#160;já mám ruce spoutány a&#160;očekávám, či spíše bojím se, že přijdu o&#160;život, ač mě již tíží. Toto je, pánové, konec mé žalostné historie, stejně pravdivé jako nešťastné; prosím vás jen, abyste mě nechali zemřít jako křesťanku, neboť, jak jsem už pravila, ničím jsem nepřispěla k&#160;vině, jež je přičítána lidem mého národa.“</p>
			<p class="MLP-text">Umlkla, oči zality horkými slzami, jež sdílely mnohé z&#160;přítomných žen. Místokrál něžně a&#160;soucitně přistoupil beze slova k&#160;ní a&#160;svýma rukama sňal provaz poutající krásné ruce Maurčiny. Zatímco křesťanská Maurka líčila historii svého bloudění, nespustil z&#160;ní oči starý poutník, který vstoupil na galej zároveň s&#160;místokrálem; a&#160;sotva skončila řeč, vrhl se k&#160;jejím nohám, objal je a&#160;hlasem přerývaným tisícerým vzlykáním a&#160;vzdechy pravil: </p>
			<p class="MLP-text">„Ó Anno Felix, nešťastná moje dcero! Já jsem tvůj otec Ricote, jenž jsem se pro tebe vrátil, neboť nemohu žít bez tebe, své duše.“ </p>
			<p class="MLP-text">Na ta slova Sancho vyvalil oči a&#160;zvedl hlavu, kterou měl skloněnu přemýšleje o&#160;svém nešťastném letu, a&#160;pohlédnuv na poutníka poznal v&#160;něm sama Ricota, s&#160;nímž se setkal toho dne, kdy se vzdal vladařství; přesvědčil se též, že běží o&#160;jeho dceru, která zbavena pout objala otce mísíc svoje slzy s&#160;jeho.</p>
			<p class="MLP-text">Otec řekl pak generálovi a&#160;místokráli: </p>
			<p class="MLP-text">„Toto je, pánové, má dcera, šťastná jménem, ale nešťastná v&#160;příhodách svého života. Jmenuje se Anna Felix příjmením Ricotová a&#160;je proslulá stejně svou krásou jako mým bohatstvím. Opustil jsem vlast, abych hledal v&#160;cizích zemích, kdo by nás přijal a&#160;poskytl nám útulek, a&#160;naleznuv hledané v&#160;Německu, vrátil jsem se v&#160;poutnickém šatu ve společnosti Němců pro svou dceru a&#160;vykopal velký poklad, který jsem ukryl. Dceru jsem nenašel, ale poklad ano a&#160;mám jej s&#160;sebou; nyní však podivným obratem, jehož jste byli svědky, nalezl jsem i&#160;poklad, který mě nejvíce obohacuje, totiž svou milovanou dceru. Jestliže naše nevinnost a&#160;její i&#160;moje slzy mohou otevřít vaší přísnou spravedlností brány milosrdenství, mějte s&#160;námi slitování, neboť jsme nikdy nepomýšleli ublížit vám, ani jsme nijak nesdíleli úmysly našich lidí, právem vypovězených.“</p>
			<p class="MLP-text">Tu řekl Sancho: </p>
			<p class="MLP-text">„Ricota dobře znám a&#160;vím, že je pravda, jak říká, že Anna Felix je jeho dcerou; do těch druhých maličkostí, jak chodili sem a&#160;tam a&#160;měli-li dobré či špatné úmysly, mi nic není.“ </p>
			<p class="MLP-text">Za všeobecného údivu všech přítomných nad podivuhodným případem generál řekl: </p>
			<p class="MLP-text">„Jediná z&#160;vašich slz mi nedovolí splnit svou přísahu: žijte, krásná Anno Felix, pokud vám nebesa určila, a&#160;ať pykají za hřích drzí smělci, kteří se ho dopustili.“ </p>
			<p class="MLP-text">A&#160;rozkázal okamžitě pověsit na ráhně oba Turky, kteří zabili jeho vojáky; ale místokrál ho snažně žádal, aby je nevěšel, poněvadž si vedli spíše šíleně než drze. Generál uposlechl, poněvadž msta se těžko vykonává, zchladla-li krev.</p>
			<p class="MLP-text">Potom se snažili vymyslit plán, jak dostat dona Gregoria z&#160;nebezpečí, v&#160;němž vězel; Ricote nabídl přes dva tisíce dukátů, které měl v&#160;perlách a&#160;skvostech; bylo mnoho návrhů, ale žádný se nevyrovnal návrhu zmíněného již španělského odpadlíka: nabídl se, že se vrátí do Alžíru na nějaké malé lodici, asi o&#160;šesti lavicích, opatřené křesťanskými veslaři, neboť ví, kde, jak a&#160;kdy je možno a&#160;nutno přistát, a&#160;zná i&#160;dům, kde don Gaspar bydlí. Generál a&#160;místokrál byli na pochybách, mají-li věřit odpadlíkovi a&#160;svěřit mu křesťanské veslaře, ale Anna Felix naň spolehla a&#160;její otec Ricote slíbil vykoupit křesťany, budou-li náhodou zajati.</p>
			<p class="MLP-text">Po tomto rozhodnutí místokrál vystoupil na břeh a&#160;don Antonio Moreno s&#160;sebou odvedl Maurku i&#160;jejího otce, protože mu místokrál doporučil, aby je uhostil a&#160;pečoval o&#160;ně, jak jen lze, že mu sám nabízí vše, co by z&#160;jeho domu mohlo sloužit k&#160;pohoštění. Takovou laskavost a&#160;soucit vnukla krása Anny Felix jeho srdci.</p>
		</div>
</body>
</html>