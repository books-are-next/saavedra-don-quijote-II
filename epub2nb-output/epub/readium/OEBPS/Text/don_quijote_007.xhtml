<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-3</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1-1" class="MLP-uroven2-kapitola">VĚNOVÁNÍ<br/>&nbsp;<br/>HRABĚTI DE LEMOS</p>
			<p class="MLP-text-bez1radku"><span>Posílaje onehdy Vaší Excelenci svoje komedie, dřív vytištěné než provozované, napsal jsem, vzpomínám-li si dobře, že don Quijote již obul ostruhy hodlaje jít složit poklonu Vaší Excelenci. A&nbsp;nyní pravím, že je již na cestě, a&nbsp;dojde-li dobře, myslím, že bude Vaší Excelenci přece k&nbsp;něčemu dobrý, neboť ze všech stran na mne naléhají, abych ho již vyslal a&nbsp;zbavil tak čtenáře ošklivosti a&nbsp;odporného pocitu, způsobeného jiným „Donem Quijotem“, který pod jménem Druhé části v&nbsp;přestrojení jde světem; a&nbsp;ten, kdo po něm nejvíc volá, je císař čínský, jenž mi asi před měsícem napsal list, kde mě žádá, ba spíše snažně prosí, abych mu jej poslal, ježto prý chce založit kolegium, na němž by se učilo španělské řeči, a&nbsp;přeje si prý, aby tam byla čtena právě Historie dona Quijota; zároveň mě žádá, abych se stal já správcem tohoto kolegia. Tázal jsem se posla, zda mu Jeho Veličenstvo dalo pro mne nějaký příspěvek na výpomoc a&nbsp;úhradu cesty. Prý na to nepomyslilo. </span></p>
			<p class="MLP-text"><span>„Tak tedy, příteli,“ odvětil jsem mu, „můžete se pěkně vrátit, jak­mile se vám zachce, do Číny, odkud jste přišel, neboť nejsem tak zdráv, abych se mohl vydat na tak dalekou cestu; a&nbsp;nejen, že jsem nemocen, ale jsem zcela bez peněz. A&nbsp;císař necísař, monarcha nemonarcha, mám v&nbsp;Neapoli velkého hraběte de Lemos, jenž mě podporuje beze všech titulů správcovských a&nbsp;beze všech kolegií, chrání mě a&nbsp;je ke mně více milostiv, než si dokáži přát.“</span><span xml:lang="ar-SA"> S&nbsp;tím jsem se s&nbsp;ním rozloučil a&nbsp;sám se loučím nabízeje Vaší Excelenci „Soužení Persi</span><span>la a&nbsp;Sigismundy“, knihu již ukončím za čtyři měsíce, dovol</span><span xml:lang="ar-SA">í-</span><span>li Bůh. Kterážto kniha je jistě buď nejhorší, buď nejlepší, jež byla napsána v&nbsp;naší řeči v&nbsp;oboru knih zábavných. A&nbsp;lituji věru, že jsem řekl nejhorší, neboť podle názorů mých přátel je prý tak výborná, jak je to jen možno. Budiž Vaše Excelence zdráva, Persiles líbá jí ruce i&nbsp;nohy, sluha Vaší Excelence. </span></p>
			<p class="MLP-text-bez1radku--12-0">V&nbsp;Madridu posledního října 1615.&nbsp;</p>
			<p class="MLP-dopis-podpis para-style-override-2"> Sluha Vaší Excelence</p>
			<p class="MLP-dopis-podpis--I para-style-override-3">Miguel de Cervantes Saavedra</p>
		</div>
</body>
</html>