<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-56</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-16" class="MLP-uroven2-kapitola">KAP<a id="x.5189"></a>ITOLA LI.<br/><span class="MLP-znak-tucna-kurziva-11b char-style-override-5">o&#160;dalším vladaření Sancha Panzy a&#160;jiných pěkných příhodách.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Docházíme k&#160;vylíčení dne po noci vladařovy obchůzky, již vrchní číšník strávil beze spánku přemýšleje o&#160;tváři, jarosti a&#160;kráse přestrojené dívky; správce použil zbytku noci k&#160;vypsání svému panstvu všeho, co Sancho Panza učinil a&#160;řekl, a&#160;podivoval se stejně obojímu, neboť jeho slova se mísila s&#160;jeho skutky a&#160;v&#160;nich chytrost s&#160;hloupostí. Konečně pan vladař vstal a&#160;z&#160;rozkazu doktora Petra Škrobence mu dali k&#160;snídani trochu zavařeniny a&#160;čtyři doušky studené vody, což by byl Sancho s&#160;chutí vyměnil za kus chleba a&#160;hrozen vína; ale vida, že se svou vůlí nepořídí proti nutnosti, podrobil se jí, ač ho srdce bolelo a&#160;žaludek jeho byl unaven; doktor Škrobenec ho přesvědčil, že skromný a&#160;jemný pokrm zbystřuje rozum, čehož je nejvíce třeba osobám ustanoveným k&#160;vládě a&#160;vážným úřadům, v&#160;nichž mají používat ne tak sil tělesných jako schopností rozumu. Pro tu sofistiku Sancho trpěl hlad, a&#160;to takový, že v&#160;tajnosti proklínal vladaření a&#160;toho, kdo mu je dal; ale přes hlad i&#160;zavařeninu se jal toho dne soudit a&#160;první mu předložil otázku nějaký cizinec za přítomnosti správcovy i&#160;ostatní družiny. Zněla:</p>
			<p class="MLP-text">„Pane, mohutná řeka dělila na dvě části jediné panství. Dejte pozor, Milosti, neboť případ je důležitý a&#160;dost nesnadný. Přes tu řeku vedl most, pravím, a&#160;na jeho kraji šibenice a&#160;jakási soudní síň, v&#160;níž obyčejně čtyři soudcové soudili podle zákona, jejž vydal vlastník řeky, mostu a&#160;panství a&#160;jenž zněl: ‚Přechází-li někdo po tomto moste z&#160;jedné strany na druhou, ať odpřisáhne nejprve, kam jde a&#160;proč; přizná-li pravdu, nechť mu je dovoleno přejít; vyřkne-li lež, ať zemře zde na šibenici bez milosti jakékoliv.‘ Poněvadž zákon i&#160;přísná jeho podmínka byly známy, mnozí přecházeli a&#160;na jejich přísaze bylo hned patrno, že mluví pravdu, i&#160;nechávali je soudcové odejít svobodně. Stalo se však, že jeden člověk při přísaze prohlásil, že přichází zemřít na šibenici, jež zde stojí, a&#160;pro nic jiného. Soudce ta přísaha zarazila, i&#160;řekli: ‚Necháme-li tohoto člověka volně přejít, lhal u&#160;přísahy a&#160;podle zákona má zemřít na šibenici, a&#160;podle téhož zákona má býti propuštěn.‘ Jste tázán, milostivý pane vladaři, co soudcové s&#160;tím člověkem učiní, neboť až dosud pochybují a&#160;čekají. Poněvadž pak zvěděli o&#160;bystrém a&#160;vysokém rozumu Vaší Milosti, poslali mě, abych vás jejich jménem požádal o&#160;váš názor v&#160;tom zapleteném a&#160;pochybnosti budícím případě.“</p>
			<p class="MLP-text">Na to Sancho odpověděl: </p>
			<p class="MLP-text">„Jisté je, že si to ti páni soudcové, kteří vás ke mně poslali, mohli ušetřit, poněvadž jsem člověk spíš tupý než bystrý. Ale přes to mi ještě jednou opakujte záležitost, abych jí porozuměl. Možná, že snad přijdu na to pravé.“ </p>
			<p class="MLP-text">Žadatel opakoval znovu a&#160;znovu, co byl poprvé řekl, a&#160;Sancho pravil:</p>
			<p class="MLP-text">„Zdá se mi, že tuhle záležitost rozhodnu v&#160;okamžiku, a&#160;to tak: člověk přísahá, že přichází umřít na šibenici; a&#160;umře-li na ní, přísahal pravdu a&#160;podle zákona zaslouží svobodu k&#160;přechodu mostu; a&#160;neoběsí-li ho, přísahal lež a&#160;z&#160;téhož zákona zaslouží, aby ho pověsili.“</p>
			<p class="MLP-text">„Je to tak, jak pan vladař praví,“ řekl posel, „a porozuměl jste případu úplně, nelze ani více žádat a&#160;není žádných pochybností.“</p>
			<p class="MLP-text">„Povídám tedy,“ odvětil Sancho, „ať tu část toho člověka, která přísahala pravdu, nechají přejít a&#160;onu část, jež lhala, oběsí, a&#160;tím způsobem bude přesně naplněna podmínka přechodu.“</p>
			<p class="MLP-text">„Ale, pane vladaři,“ odpověděl tazatel, „to bude třeba, aby byl ten člověk rozdělen na části, na lživou a&#160;pravdivou; a&#160;aby mohl být rozdělen, nutně musí zemřít a&#160;tak není dosaženo ničeho z&#160;toho, čeho zákon žádá, a&#160;je přece výslovně nutno, aby byl naplněn.“</p>
			<p class="MLP-text">„Pojďte sem, pane dobráku,“ zněla odpověď vladařova, „ať jsem hlupák, nemá-li ten poutník, o&#160;němž mluvíte, stejný důvod zemřít jako žít dál a&#160;přejít most; neboť jestliže ho pravda zachraňuje, lež ho stejně odsuzuje. A&#160;je-li tomu tak, myslím, abyste řekl těm pánům, kteří vás ke mně poslali, aby ho propustili, ježto mají stejný důvod ho odsoudit jako propustit: jeť vždy chvalitebnější činit dobře než činit zle. A&#160;tohle bych podepsal svým jménem, kdybych uměl psát, ostatně v&#160;tomto případě jsem nemluvil ze svého, ale vzpomněl jsem si na radu, již mi s&#160;mnoha jinými dal můj pán don Quijote noc předtím, než jsem se stal vladařem tohoto ostrova, totiž, je-li spravedlnost na pochybách, abych od ní upustil a&#160;přidržel se milosrdenství. Bůh chtěl, aby mi to nyní přišlo na mysl, poněvadž se mi to nyní hodí.“</p>
			<p class="MLP-text">„Tak jest,“ odpověděl správce, „a myslím, že ani sám Lykurg, který dal zákony Sparťanům, nemohl by dát lepší rozsudek než velký Panza. A&#160;budiž tím skončeno toto ranní slyšení a&#160;já dám rozkaz, aby se pan vladař po své chuti najedl.“</p>
			<p class="MLP-text">„To bych rád a&#160;je také proč,“ řekl Sancho, „dejte mi najíst a&#160;naneste mi sporů a&#160;otázek, rozfouknu je do vzduchu.“ </p>
			<p class="MLP-text">Správce splnil svůj slib, neboť se mu zdálo, že je hříchem umořit hladem tak moudrého vladaře; mimoto chtěl s&#160;ním skončit té noci a&#160;provést mu poslední žert, jejž mu provést měl.</p>
			<p class="MLP-text">Když Sancho pojedl toho dne proti pravidlům a&#160;aforismům doktora z&#160;Tirteafuery, mezitím co sklízeli ze stolu, vstoupil posel s&#160;dopisem od dona Quijota pro vladaře. Sancho rozkázal tajemníkovi, aby si jej přečetl, a&#160;není-li v&#160;něm něco tajného, aby jej četl nahlas. Tajemník poslechl a&#160;proběhnuv jej jednou pravil: </p>
			<p class="MLP-text--0-12">„Může se číst nahlas. To, co pan don Quijote píše Vaší Milosti, zaslouží být vytištěno a&#160;vypsáno zlatými písmeny. Praví toto:</p>
			<p class="MLP-dopis-bez1radku">‚Dopis dona Quijota de la Mancha Sanchu Panzovi, vladaři ostrova Baratarie. </p>
			<p class="MLP-dopis">Kdežto já očekával zprávy o&#160;Tvé nedbalosti a&#160;nehoráznostech, milý Sancho, jednáš rozumně, jak jsem slyšel, zač jsem obzvláště poděkoval nebesům, která umějí ubohé pozvedati ze slámy a&#160;z&#160;hlupáků dělati chytráky. Říkají mi, že vládneš, jako bys byl ne vladařem, ale obyčejným člověkem, a&#160;že ve věcech lidských si vedeš, jako bys byl němou tváří, tak daleko jde prý tvá skromnost. Chci, aby sis uvědomil, Sancho, že mnohokrát je slušno a&#160;nutno pro důstojnost úřadu potlačiti skromnost srdce, neboť chování toho, kdo zastává vážný úřad, má se říditi tím, čeho od něho žádají, a&#160;ne tím, k&#160;čemu jej vede jeho skromná povaha. Šať se dobře, neboť ani klacek, je-li upraven, klacku se nepodobá. Neříkám, abys nosil šperky a&#160;nádherný šat, ani aby ses jsa soudcem strojil za vojáka, ale oblékej šat, jehož si tvůj úřad žádá, a&#160;ať je čistý a&#160;úpravný.</p>
			<p class="MLP-dopis">Abys získal přízeň lidu, jemuž vládneš, musíš mimo jiné činiti zvláště dvě věci: být zdvořilý ke všem, ale to jsem ti řekl už minule; za druhé, starat se o&#160;hojnost potravin, neboť nic nepopouzí mysl chudých tak jako hlad a&#160;nouze. Nevydávej mnoho výnosů a&#160;ať jsou dobré a&#160;zvláště, ať jsou zachovávány a&#160;naplňovány, neboť výnosy, jichž není dbáno, jsou, jako by nebyly, spíš naznačují, že kníže, jenž byl dost rozumný a&#160;vážný, aby je vydal, nebyl dost mocný, aby přinutil k&#160;jejich zachovávání; zákony, které straší, ale nejsou plněny, jsou jako trám, král žab, z&#160;něhož měly žáby na počátku strach, ale pak jím pohrdaly a&#160;skákaly po něm. Buď otcem ctností a&#160;otčímem hříchů! Nebuď vždy přísný, ani vždy mírný, a&#160;vol střední cestu mezi krajnostmi, neboť v&#160;tom je jádro moudrosti. Navštěvuj žaláře, masné krámy a&#160;trhy, protože přítomnost vladařova na takových místech je velmi důležitá: těší vězně, doufající v&#160;krátkost svých pří, straší řezníky, kteří proto dávají správnou váhu, a&#160;děsí kramářky z&#160;téhož důvodu. Neukazuj se lakotný (ani jsi-li jím snad, čemuž nevěřím), hltavý, ani náchylný k&#160;ženám; neboť zví-li lid a&#160;ten, kdo s&#160;tebou jedná, tvoji určitou slabost, budou na tebe útočiti z&#160;té strany, až tě strhnou v&#160;úplnou zkázu.</p>
			<p class="MLP-dopis">Rozvaž několikrát a&#160;opakuj si často rady a&#160;pokyny, jež jsem ti dal písemně, než ses odtud vydal do svého vladařství, a&#160;uvidíš, že v&#160;nich nalezneš, budeš-li je zachovávati, cennou pomoc, jež ti ulehčí námahy a&#160;nesnáze, které vladaře na každém kroku čekají. Piš svým pánům a&#160;ukaž se vděčným! Nevděk je totiž dcerou pýchy a&#160;jedním z&#160;největších hříchů a&#160;ten, kdo je vděčen svým dobrodincům, ukazuje, že je vděčen i&#160;Bohu, jenž mu prokázal a&#160;stále prokazuje tolik dobrodiní.</p>
			<p class="MLP-dopis">Paní vévodkyně vyslala kurýra s&#160;tvým šatem a&#160;jiným darem k&#160;tvé ženě Tereze Panzové, čekáme odpověď každou chvíli. Já jsem byl poněkud churav následkem jisté kočkoviny, která mě potkala, a&#160;ne příliš na prospěch mému nosu; ale na tom nesejde, neboť jsou-li kouzelníci, kteří mě mučí, jsou i&#160;jiní, kteří mne brání. Zprav mě, zda správce, který je u&#160;tebe, byl pro něco v&#160;příhodách s&#160;Trojfaldovou, jak jsi podezíral, a&#160;pouč mě o&#160;všem, co se ti stane, nemáme k&#160;sobě daleko. Pomýšlím opustiti brzo tento zahálčivý život, jímž nyní žiji, neboť jsem se proň nezrodil. Potkala mě příhoda, která mě asi uvede v&#160;nemilost u&#160;tohoto panstva; ale ačkoliv mi to je velmi nemilé, nevadí mi to, protože, konečně, musím si spíše vésti podle svého povolání než podle jejich vkusu, řídě se příslovím: amicus Plato, sed magis amica veritas (je mi přítelem Plato, ale větší přítelkyní pravda). Říkám ti to latinsky, protože myslím, že ses naučil latinsky od té doby, co jsi vladařem. Buď s&#160;Bohem, jenž tě chraň před vším ublížením.</p>
			<p class="MLP-dopis-podpis">Tvůj přítel don Quijote de la Mancha.‘“ </p>
			<p class="MLP-text--0-12">Sancho vyslechl dopis velmi pozorně a&#160;všichni, kdo jej slyšeli s&#160;ním, prohlásili jej a&#160;pokládali za rozumný. Sancho zvednuv se od stolu a&#160;zavolav tajemníka zavřel se s&#160;ním pak ve svém pokoji a&#160;chtěl bez prodlení odpovědět svému pánu donu Quijotovi. Řekl tajemníkovi, aby psal, co mu řekne, neubíraje a&#160;nepřidávaje nic; tak se i&#160;stalo. A&#160;odpověď Sanchova byla takováto:</p>
			<p class="MLP-dopis-bez1radku">„Dopis Sancha Panzy donu Quijotovi. </p>
			<p class="MLP-dopis">Jsem tak zaměstnán úřadováním, že nemám ani kdy poškrábat se na hlavě a&#160;ostříhat si nehty, a&#160;proto je nosím tak dlouhé, až Pánbůh brání. Říkám to, drahý můj pane, abyste nebyl překvapen, že jsem vám dosud nedal vědět o&#160;svém zdaru nebo nezdaru ve vladaření, při kterém užiji víc hladu, než když jsme se oba toulali lesy a&#160;pustinami. Pan vévoda mi onehdy psal, že se na ostrov vloudili nějací špehouni, aby mě zabili, ale dosud jsem neodkryl žádného krom jednoho doktora, který je v&#160;tomto městě placen, aby zabíjel všechny vladaře, co přijdou: jmenuje se Petr Škrobenec a&#160;pochází z&#160;Tirteafuery. Považte, Milosti, nemám-li už pro to jméno mít strach, že mu umřu pod rukama! Ten doktor o&#160;sobě říká, že neléčí nemoci skutečné, ale že je předchází a&#160;předem zamezuje: jeho medicínou je nejíst a&#160;zas nejíst, až z&#160;vás je kost a&#160;kůže, jako by nebylo vyhladovění horší nemocí než horečka. Zkrátka, zabíjí mě hladem a&#160;já umírám vztekem, protože jsem šel vladařit, abych se mohl najíst teple, napít studeně, abych si odpočíval v&#160;holandských přikrývkách na polštářích z&#160;peří, a&#160;zatím se postím, jako bych byl poustevník; ale poněvadž to nedělám dobrovolně, myslím, že mě nakonec vezme čert. Doposud jsem neviděl ani troníku daně nebo důchodu a&#160;nedovedu si představit, kam to povede; neboť mi tu řekli, že zdejší lidé dali nebo půjčili vladařům, kteří na tento ostrov přicházejí, dřív než sem vkročili, mnoho peněz a&#160;že je to běžným zvykem u&#160;většiny vladařů, nejen u&#160;zdejších.</p>
			<p class="MLP-dopis">Této noci při obchůzce jsem dopadl velmi hezkou dívku v&#160;mužských šatech a&#160;jejího bratra v&#160;ženských; do dívky se zamiloval můj vrchní číšník a&#160;v&#160;duchu si ji zvolil za ženu, jak praví, a&#160;já vyvolil toho hocha za zetě. Dnes vyjevíme své úmysly slovem otci obou, jímž je jakýsi Diego de la Llana, zeman a&#160;starý křesťan. Trhy navštěvuji, jak mi Vaše Milost radí, a&#160;včera jsem našel kramářku prodávající nové ořechy a&#160;shledal jsem, že smíchala čtvrtci nových se čtvrtcí starých, prázdných a&#160;shnilých; přisoudil jsem je všechny školním dětem, ty už je dovedou dobře rozeznat, a&#160;jí jsem zakázal čtrnáct dní vstoupit na trh. Řekli mi, že jsem soudil výborně. Mohu Vám říci, Milosti, že se zde v&#160;městě povídá, že není horších lidí než kramářky, neboť jsou všechny nestydaté, nesvědomité a&#160;drzé, a&#160;tomu věřím, podle těch, co jsem viděl jinde.</p>
			<p class="MLP-dopis">Jsem velmi rád, že paní vévodkyně psala mé ženě Tereze Panzové a&#160;poslala jí dar, o&#160;němž mluvíte, a&#160;budu se jí hledět časem odměnit: polibte jí, Milosti, za mne ruce a&#160;povězte jí, že to neuložila do děravého pytle, jak uvidí na mých skutcích. Nechtěl bych, aby Vaše Milost měla nepříjemnosti s&#160;tímto mým panstvem, poněvadž, rozhněvá-li se Vaše Milost s&#160;nimi, zřejmě to vypadne mně na škodu a&#160;není dobře, abyste Vy, který mi radíte být vděčným, sám nebyl vděčen k&#160;tomu, jenž vám tolik dobrodiní prokázal a&#160;s&#160;takovými ohledy vás choval na svém zámku. Tomu o&#160;té kočkovině nerozumím, ale myslím, že to bude asi nějaké darebáctví, jež Vám rádi provádějí zlí kouzelníci; však to zvím, až se uvidíme.</p>
			<p class="MLP-dopis">Chtěl bych Vaší Milosti něco poslat, ale nevím, čeho si přejete: leda snad pár stříkaček na klystýr, neboť na tomto ostrově je dělají velmi zdařile. Potrvá-li můj úřad, poohlédnu se po něčem k&#160;poslání. Napíše-li mi má žena, Tereza Panzová, zaplaťte Milosti poslovi a&#160;zašlete mi dopis, protože velmi toužím zvědět, co se děje doma a&#160;co je s&#160;ženou a&#160;dětmi. A&#160;s&#160;tím Bůh uchraň Vaši Milost zlomyslných kouzelníků a&#160;mne zbav v&#160;klidu a&#160;pokoji tohoto vladařství, ač o&#160;tom pochybuji, neboť podle toho, jak se mnou jedná doktor Petr Škrobenec, budu ho zbaven zároveň se svým životem.</p>
			<p class="MLP-dopis-podpis">Služebník Vaší Milosti, Sancho Panza, vladař.“</p>
			<p class="MLP-text">Tajemník zavřel psaní a&#160;hned vypravil posla; posměváčci se pak shromáždili a&#160;dohodli mezi sebou, jak připravit Sancha Panzu o&#160;vladařství. Ten večer strávil Sancho vydáváním několika nařízení, týkajících se správy toho, co měl za ostrov, a&#160;nařídil, aby nebylo v&#160;obci trpěno překupování potravin a&#160;aby do ní mohlo přicházet víno odevšad s&#160;podmínkou, že bude oznamováno místo původu, aby mohla být určena jeho cena podle jeho hledanosti, dobroty a&#160;pověsti; ten, kdo by je ředil vodou nebo vylhával jeho původ, aby byl popraven; snížil cenu vší obuvi, zvláště střevíců, neboť se mu zdálo, že stoupá nesmírně; ustanovil míru platů služebnictvu, které o&#160;překot běželo za svým prospěchem; zakázal pod velmi přísnými tresty zpěv nemravných a&#160;nezřízených písní ve dne i&#160;v&#160;noci; nařídil, aby žádný slepec nezpíval verše o&#160;zázracích, ani neukazoval osvědčení o&#160;pravosti zázraků, maje za to, že většina zázraků slepci opěvaných je vymyšlena na úkor pravých; stvořil úřad starosty chudých, ne aby je pronásledoval, ale aby zkoumal jejich chudobu, neboť ve stínu předstírané chudoby a&#160;falešného poranění skrývají se zlodějská ramena a&#160;pijanské zdraví.</p>
			<p class="MLP-text">Zkrátka, zařídil věci tak dobré, že podnes trvají v&#160;onom městě a&#160;jsou nazývány „Zákony velkého vladaře Sancha Panzy“.</p>
		</div>
</body>
</html>