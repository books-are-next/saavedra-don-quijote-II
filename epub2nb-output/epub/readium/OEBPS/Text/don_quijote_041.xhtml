<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-37</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-35" class="MLP-uroven2-kapitola">KA<a id="x.5163"></a>PITOLA XXXIII.<span class="char-style-override-4"><br/></span><span class="MLP-znak-tucna-kurziva-11b char-style-override-5">o <a id="x.5166"></a>vtipném rozhovoru vévodkyně a&#160;jejích dívek se Sanchem Panzou, hodném, abychom si jej přečtli a&#160;zapamatovali.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Vypravuje historie, že onoho odpoledne si Sancho nezdříml; dodržel své slovo a&#160;byl u&#160;paní vévodkyně, jež se těšila, že jej řádně vyzpovídá, a&#160;rozkázala mu usaditi se vedle ní na nízkou židličku, ačkoliv Sancho ze zdvořilosti nechtěl se posadit. Vévodkyně ho požádala, aby se usadil jakožto vladař a&#160;aby vypravoval jako zbrojnoš, že pro obojí své povolání jest hoden místa samotného Cida Rui Díaza Campeadora. Sancho krče rameny si sedl a&#160;všechny dívky a&#160;dueni vévodkyniny jej obklopily a&#160;tiše a&#160;bedlivě poslouchaly jeho slova.</p>
			<p class="MLP-text">Vévodkyně první pravila: </p>
			<p class="MLP-text">„Nyní, když jsme o&#160;samotě a&#160;nikdo nás neslyší, žádám pana vladaře o&#160;vysvětlení jistých pochybností z&#160;četby knihy už tištěné o&#160;donu Quijotovi, například, že Sancho, ačkoliv nikdy neviděl Dulciney, totiž paní Dulciney z&#160;Tobosa, ani jí neodevzdal dopis dona Quijota, protože jej zapomněl v&#160;zápisníku v&#160;Sieře Moreně, přece se odvážil vymyslit její odpověď a&#160;že právě prosívala pšenici, přestože vše byl podvod a&#160;lež a&#160;pohana nevyrovnatelné Dulcieny a&#160;provinění proti povinnosti a&#160;věrnosti dobrého zbrojnoše.“ </p>
			<p class="MLP-text">Sancho beze slova na tuto řeč vstal, po špičkách přešel celý sál choule se a&#160;klada prst na ústa, nahlédl za čalouny a&#160;potom se zase posadil, řka: </p>
			<p class="MLP-text">„Nyní, moje paní, když jsem jist, že zde není nikdo krom přítomných tajně ukryt, odpovím bez strachu a&#160;ukvapení na vaše otázky, přítomné i&#160;budoucí: předně vám říkám, že můj pán don Quijote jest podle mne úplný blázen, přestože mnohé jeho řeči, podle názoru mého i&#160;jiných, jsou tak chytré a&#160;rozumné, že by se vyrovnaly řečem samotného satanáše; ale přesto jsem opravdu a&#160;bez rozpaků přesvědčen, že jest blázen, a&#160;protože jest takový můj názor, říkám mu nesmysly jako o&#160;té odpovědi na jeho psaní, a&#160;abych vám pověděl pravdu o&#160;začarování mé paní doni Dulciney, o&#160;němž ještě není zmínky v&#160;knize, to jsem si také vymyslil, ačkoliv to jest asi tak pravda, jako že dvakrát dvě je deset.“ </p>
			<p class="MLP-text">Vévodkyně jej žádala, aby jí pověděl o&#160;tom začarování či lži, a&#160;Sancho jí vyprávěl celou historii, jak se zběhla, k&#160;velkému obveselení všech přítomných.</p>
			<p class="MLP-text">Při této rozmluvě pravila vévodkyně: </p>
			<p class="MLP-text">„Z&#160;vyprávění Sanchova mám v&#160;duši jednu pochybnost a&#160;někdo mi jako by našeptává: Je-li don Quijote de la Mancha pomatený blázen a&#160;nerozuma a&#160;jeho zbrojnoš Sancho Panza, přestože je o&#160;tom přesvědčen, mu slouží a&#160;ho doprovází a&#160;věří jeho marným slibům, jest asi větší blázen a&#160;hlupák než jeho pán; a&#160;je-li tomu skutečně tak, pak chybíš, paní vévodkyně, daruješ-li tomu Sanchu Panzovi k&#160;řízení ostrov, neboť nedovede-li říditi sebe, jak by mohl říditi jiné?“</p>
			<p class="MLP-text">„Bůh ví, paní,“ odpověděl Sancho, „tato pochybnost je oprávněna, ale řekněte, Milosti, tomu našeptávajícímu, ať mluví, jak chce, já že vím, že mluví pravdu, a&#160;kdybych nebyl blázen, již dávno bych byl odešel od svého pána, ale to je už můj osud a&#160;mé trápení: nemohu jinak, musím za ním, pocházíme z&#160;jedné obce, jím jeho chleba a&#160;mám ho rád; on je vděčný, daroval mi osly, a&#160;potom jsem věrný a&#160;tak nic není na světě, co by nás mohlo odloučit, leda lopata a&#160;rýč; a&#160;nedaruje-li mi Vaše Vznešenost slíbený ostrov, zůstanu přece dítkem božím a&#160;možná, že to poslouží mému svědomí; neboť ač jsem hloupý, vzpomínám si na přísloví, že mravenci narostla křídla jen pro neštěstí. A&#160;také by se mohlo stát, že do nebe přijde Sancho zbrojnoš, ale ne Sancho vladař. Ostatně, říká se: u&#160;nás chléb stejně dobrý jako žaludek, není jeden větší než druhý a&#160;šťasten takový, který se spokojí slámou a&#160;senem; a&#160;o&#160;ptactvo nebeské Bůh se stará; a&#160;lepší vrabec v&#160;hrsti než holub na střeše, a&#160;hrob všecky srovná, a&#160;smrt naměří stejnou papeži jako kostelníku: a&#160;vůbec do té jámy se vejdeme všichni a&#160;srovnáme se tam dobře a&#160;ne-li, srovnají nás, třebas naříkáme, a&#160;pak dobrou noc! Znovu říkám, nedá-li mi Vaše Vznešenost ostrov, poněvadž jsem hlupák, budu mít chytrosti dost, abych poznal, že jsem nic nedostal, a&#160;říká se, že vedle kříže číhá ďábel a&#160;není všecko zlato, co se třpytí, a&#160;od volů, pluhu a&#160;jha povýšili sedláka Wambu na krále španělského a&#160;z&#160;nádhery, rozkoší a&#160;bohatství uvrhli Rodriga na pospas hadům, mluví-li pravdu staré romance.“</p>
			<p class="MLP-text">„Zajisté,“ odpověděla dueňa Rodríguezová, která byla mezi posluchačkami; „v jedné romanci se vypráví, že hodili krále Rodriga zaživa do hrobky plné ropuch, hadů a&#160;ještěrek a&#160;že za dva dny slyšeli jej volati tiše a&#160;bolestně:</p>
			<p class="MLP-verse--I">Již mě požírají, běda, požírají <br/>tam, kde jsem nejvíc hřešil.</p>
			<p class="MLP-text">A proto tento muž činí dobře, chce-li býti raději sedlákem než králem, když by jej měla užírati podobná havěť.“</p>
			<p class="MLP-text">Vévodkyně se usmála prostotě své dueni a&#160;podivila se hovoru, vývodům a&#160;pořekadlům Sanchovým, jemuž pravila: </p>
			<p class="MLP-text">„Milý Sancho, víte, že rytíř snaží se splnit svůj slib třeba za cenu svého života. Vévoda, můj pán a&#160;manžel, nenáleží sice mezi potulné rytíře, ale rytířem jest přece, proto vyplní svůj slib dát vám ostrov přes závist i&#160;poťouchlost celého světa. Nezoufejte proto, Sancho, neboť až tomu budete nejméně věřiti, budete posazen do vladařského křesla ostrova i&#160;státu a&#160;chopíte se žezla, že je pak nedáte ani za jiné, třikrát delší; pouze vás žádám, abyste spravedlivě vládl svým poddaným a&#160;pamatoval, že jsou věrni a&#160;z&#160;poctivých rodin.“</p>
			<p class="MLP-text">Sancho na to: </p>
			<p class="MLP-text">„Není nutno, abyste mě napomínala k&#160;poctivé vládě, poněvadž jsem dobrák a&#160;cítím s&#160;ubožáky sám od sebe; nepokradeš tomu, kdo se o&#160;tě stará; ale jako že jsem pokřtěn, přetvářku nesnesu, jsem starý pes a&#160;rozumím všemu a&#160;vše prohlédnu včas a&#160;nedám se balamutit a&#160;nesvolím, aby mi věšeli bulíky na nos, protože vím, kde mě střevíc tlačí; říkám: lidem dobrým poradím a&#160;pomohu, lidé zlí nenajdou u&#160;mne ani ochrany, ani pomoci. Myslím, že při panování jest nejdůležitější začátek, a&#160;možná, že za čtrnáct dní vladaření si budu hryzat nehty dlouhou chvílí a&#160;že tomu porozumím lépe než práci na poli, kterou konám už od malička.“</p>
			<p class="MLP-text">Vévodkyně na to: </p>
			<p class="MLP-text">„Mluvíte rozumně, Sancho, žádný se učeným nenarodí a&#160;biskupové se stávají z&#160;lidí, ne z&#160;kamení. Ale abychom se vrátili k&#160;očarování paní Dulciney, myslím a&#160;pevně věřím, že lež, jíž jste podvedl svého pána, říkaje, že ta selka jest Dulcineou a&#160;že ji pán nepoznává, jen protože je začarována, byla pouze lstí některého čaroděje, kteří dona Quijota stíhají; vím ze spolehlivého pramene, že selka skákající na oslici byla a&#160;jest opravdu Dulcinea z&#160;Tobosa a&#160;že milý Sancho, domnívaje se, že podvádí, byl sám oklamán; o&#160;té pravdě není možno býti na pochybách, stejně jako o&#160;věcech, které jsme nikdy neviděli. Vězte, pane Sancho, že také zde máme čaroděje, kteří nás milují, kteří nám povědí, co se děje ve světě, upřímně, bez lsti a&#160;klamu, a&#160;věřte, Sancho, že ta skákavá selka byla Dulcinea z&#160;Tobosa, začarovaná tak jako její rodná matka; a&#160;až to nejméně budeme očekávati, spatříme ji v&#160;její skutečné podobě, a&#160;pak Sancho pozná, že se dosud mýlil.“</p>
			<p class="MLP-text">„To je docela možné,“ na to Sancho, „nyní také chci uvěřit tomu, co prý můj pán viděl v&#160;Montesínově jeskyni; tvrdí, že tam uviděl paní Dulcineu z&#160;Tobosa stejně oděnou, jak jsem já vyprávěl, že jsem ji uhlídal, když jsem ji sám zaklel; bylo tomu asi všemu naopak, jak Vaše Milost říká, neboť není možno, abych si já hlupák za takovou chvilku vymyslil tak vtipný úskok, a&#160;také můj pán není jistě takový blázen, aby důvěřoval takové nemožnosti na mé prázdné a&#160;liché slovo. Paní moje, nespravedlivě mě ale pokládáte za zlomyslného, neboť hlupec jako já nemusí přemýšleti o&#160;poťouchlých a&#160;ničemných úmyslech kouzelníků; vymyslil jsem si to, abych zbytečně nezpůsobil hádku se svým pánem donem Quijotem, a&#160;ne proto, abych jej urazil; a&#160;vyšel-li z&#160;toho opak, všemohoucí Bůh na nebesích soudí naše srdce.“</p>
			<p class="MLP-text">„Pravda,“ odpověděla vévodkyně, „povězte však nyní, Sancho, co pán říká o&#160;jeskyni Montesínově, poněvadž bych ráda slyšela pravdu.“ </p>
			<p class="MLP-text">Tu Sancho dopodrobna vyložil celé ono dobrodružství. Když skončil, vévodkyně pravila: </p>
			<p class="MLP-text">„Z&#160;té celé historie vysvítá, že když velký don Quijote praví, že tam viděl tutéž selku, kterou Sancho spatřil u&#160;bran Tobosa, je to bezpochyby sama Dulcinea a&#160;že v&#160;tom mají jistě prsty čarodějové nesmírně záludní a&#160;chytří.“</p>
			<p class="MLP-text">„Tohle tvrdím také,“ zvolal Sancho Panza, „a je-li moje paní Dulcinea z&#160;Tobosa začarována, týká se to pouze jí a&#160;já nemyslím, že je mou povinností, abych se mstil četným nejspíše a&#160;zlým nepřátelům svého pána; je jisto, že ta, kterou jsem já spatřil, byla selka, a&#160;za tu jsem ji měl a&#160;pokládal, a&#160;byla-li to Dulcinea, mně po tom nic není a&#160;tím hůře pro ni. Ale kdepak, to každou šalbu svalují na mne a&#160;hned: Sancho to říkal, Sancho to způsobil, Sancho sem, Sancho tam, jako by se se Sanchem dalo orat a&#160;vláčet a&#160;jako bych nebyl ten, o&#160;kterém už píší i&#160;v&#160;knihách, jak mi řekl Sanson Carrasco, který jest přece bakalářem ze Salamanky, a&#160;takový nesmí lhát, leda když se mu to hodí a&#160;něco z&#160;toho má. A&#160;není tedy příčiny, aby se do mne někdo pouštěl; a&#160;protože pověst mám dobrou a&#160;jak můj pán říká, více platí dobrá pověst než velký majetek, dejte mi to vladařství a&#160;uvidíte divy a&#160;že z&#160;řádného zbrojnoše stane se i&#160;dobrý panovník.“</p>
			<p class="MLP-text">„Celá vaše řeč, Sancho,“ zvolala vévodkyně, „podobá se Catonovým výrokům, nebo alespoň jako byste ji byl vzal z&#160;hlavy sama Micaela Verina, jenž florentibus occidit annis. Tedy krátce, abych to řekla podle vašeho zvyku, pod špatnou čepicí bývá dobrý piják.“</p>
			<p class="MLP-text">„To je pravda, paní,“ odvětil Sancho, „rád jsem se napil odjakživa. S&#160;tou žízní je to pravda, nebudu se přetvařovat. Piju, když mám žízeň, i&#160;když ji nemám, i&#160;když mi dají, abych se nezdál upejpavým nebo nevychovaným; neboť jaké bych to musil mít kamenné srdce, abych si neťukl s&#160;kamarádem? Ale zřídka se podívám sklenici na dno: tihle zbrojnoši potulných rytířů skoro obyčejně pijí vodu, protože se toulají jen po loukách, lesích a&#160;polích, horách a&#160;skalách a&#160;vínka se nedovzdychají, kdyby za ně dávali oko své hlavy.“</p>
			<p class="MLP-text">„Ráda věřím,“ zvolala vévodkyně, „a nyní si jděte, Sancho, zdřímnout, jindy si porozprávíme obšírněji a&#160;postaráme se, abyste to vladařství dostal, jak pravíte.“ </p>
			<p class="MLP-text">Sancho zlíbal znovu ruce vévodkyni a&#160;prosil ji, aby se laskavě postarala o&#160;jeho šediváka, který jest světlem jeho zraků. </p>
			<p class="MLP-text">„Jaký je to šedivák?“ tázala se vévodkyně. </p>
			<p class="MLP-text">„Ale můj osel,“ Sancho na to, „nazývám ho šedivák, abych mu nemusil nadávat oslů. Když jsem vstoupil do tohoto zámku, prosil jsem tuhle paní dueňu, aby se o&#160;něho postarala, a&#160;ona se rozzuřila, jako bych jí byl řekl, že je ošklivá a&#160;stará, ačkoliv dueni by se měly raději starat o&#160;dobytek než se roztahovat v&#160;pokojích. Pánbůh ví, na podobné paní měl spadeno jeden šlechtic z&#160;naší vesnice.“</p>
			<p class="MLP-text">„To byl asi pořádný sprosťák,“ pravila dueňa doňa Rodríguezová, „neboť kdyby byl šlechtic dobrého rodu, jistě by je vychvaloval do nebes.“</p>
			<p class="MLP-text">„Dobrá,“ zvolala vévodkyně, „nechme toho, doňa Rodríguezová ať nemluví a&#160;pan Panza ať se uklidní, já už dohlédnu na osla, a&#160;poněvadž je Sanchovým oblíbencem, budu se oň starat jako rodná matka.“</p>
			<p class="MLP-text">„I&#160;jen ho nechte ve stáji,“ poznamenal Sancho, „ani já, ani on nezasloužíme, aby se Vaše Milost pokládala za naši matku, a&#160;to ani na okamžik, a&#160;než bych to připustil, nechal bych se raději zbít; můj pán sice tvrdívá, že zdvořilosti není nikdy dost, ale při zvířatech a&#160;oslech nutno se uskromnit a&#160;vést si pozorně.“</p>
			<p class="MLP-text">„Vezměte jej, Sancho, s&#160;sebou na vladařství,“ řekla vévodkyně. „Tam jej budete moci zahrnout přízní, jak budete chtíti, a&#160;osvobodit jej třeba od práce.“</p>
			<p class="MLP-text">„Ať si nemyslí Vaše Milost, paní vévodkyně, že řekla příliš mnoho,“ pravil Sancho, „často jsem už pozoroval, že osel byl na vladařství, a&#160;můj by tedy nebyl žádnou novotou.“</p>
			<p class="MLP-text">Vévodkyně se opět zasmála a&#160;pobavila jeho řečí, potom mu rozkázala, aby si šel odpočinout, a&#160;sama šla vyprávět vévodovi o&#160;rozhovoru se Sanchem; oba umluvili podobně vtipný žert rytířského rázu a&#160;způsobili si z&#160;dona Quijota tolik zvláštních a&#160;chytrých vtipů, že jsou to nejznamenitější dobrodružství v&#160;této velké knize popsaná.</p>
		</div>
</body>
</html>