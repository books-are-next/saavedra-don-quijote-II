<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-38</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-36" class="MLP-uroven2-kapitola">KAPITOLA XXXIV., <br/><span class="MLP-znak-tucna-kurziva-11b char-style-override-5">která vypráví způsob, jak by bylo možno osvoboditi začarovanou Dulcineu z&#160;Tobosa, což je jedna z&#160;nejkrásnějších příhod celé historie.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Vévodu a&#160;vévodkyni velmi bavily rozhovory s&#160;donem Quijotem a&#160;Sanchem Panzou; víc a&#160;více se přikláněli k&#160;myšlence udělati si z&#160;něho žert, a&#160;aby se podobal skutečnému dobrodružství, použili jeho příhody v&#160;jeskyni Montesínově, kterou jim sám vyprávěl, aby jejich žert byl dokonalý. Vévodkyně byla nejvíce překvapena lehkověrností Sanchovou, hlavně že uvěřil pevně v&#160;začarování Dulciney z&#160;Tobosa, ačkoliv on sám ji zaklel a&#160;celou historii vymyslil. Dali služebnictvu příslušné obšírné rozkazy, jak si vésti, a&#160;odejeli s&#160;ním po šesti dnech na lov s&#160;takovým množstvím jezdců a&#160;honců, jako by to byl samotný král. Don Quijote a&#160;Sancho dostali zelený lovecký oděv z&#160;jemného sukna; don Quijote jej odmítl podotýkaje, že brzo zase odjede na nesnadnou výpravu válečnickou a&#160;že není možno, aby s&#160;sebou vozil skříně se šatstvem. Sancho si jej vzal a&#160;rozhodl se, že jej při první příležitosti prodá.</p>
			<p class="MLP-text">V&#160;určený den ozbrojil se don Quijote, Sancho se ustrojil a&#160;přidal se k&#160;družině jezdců na svém oslu, kterého nechtěl opustiti, ačkoliv mu vnucovali koně. Don Quijote, vždy úslužný a&#160;zdvořilý, uchopil uzdu koně vévodkyně, která byla nádherně oblečena, ačkoliv to vévoda nechtěl dovoliti. Přijeli do lesa mezi dvěma vysokými vrchy a&#160;tam rozestavili leč, každý zaujal určené místo, honci rozděleni byli na všechny strany a&#160;štvanice začala za velikého hlaholu, povyku a&#160;křiku, že bylo stěží vlastní slovo slyšeti pro štěkot psů a&#160;zvuky rohů. Vévodkyně sestoupila z&#160;koně a&#160;držíc ostrý oštěp postavila se na stezku, kudy chodívalo několik divokých kanců. Vévoda a&#160;don Quijote sesedli též a&#160;postavili se vedle ní; Sancho boje se nebezpečí neodvážil se seskočit, zůstal na oslu a&#160;postavil se za všechny.</p>
			<p class="MLP-text">Jakmile se s&#160;četným služebnictvem rozestoupili, uviděli ohromného kance, který se hnal k&#160;nim, štván psy i&#160;honci; skřípal zuby a&#160;cenil tesáky a&#160;z&#160;tlamy mu tekla pěna. Když jej don Quijote spatřil, chopil štít a&#160;tasil meč a&#160;hnal se proti němu; totéž udělal vévoda s&#160;oštěpem, ale všechny by byla předhonila vévodkyně, kdyby ji nebyl vévoda zadržel. Pouze Sancho, jakmile uhlídal mocné zvíře, slezl z&#160;osla a&#160;utíkal, jen se za ním prášilo, a&#160;chtěl se vyšplhati na vysoký dub, ale marně; v&#160;polovici stromu uchopil větev a&#160;snažil se dostat se výše, ale tu jej potkalo neštěstí: větev se přelomila, on sletěl a&#160;padaje zůstal viset ve vzduchu na pahýlu a&#160;dolů nemohl; zpozorovav, že si trhá zelený kabát, a&#160;domnívaje se, že divoké zvíře ho dosáhne, dostane-li se k&#160;němu, křičel hlasitě a&#160;prosil úpěnlivě o&#160;pomoc tak, že všichni, kteří jej neviděli, ale slyšeli, myslili, že je kořistí zubů nějakého dravce.</p>
			<p class="MLP-text">Divoký kanec byl nakonec zabit četnými ranami oštěpů, které mu nastavili; tu se don Quijote na Sanchovo volání obrátil poznav ho po hlase a&#160;uviděl jej viseti na dubu hlavou dolů a&#160;pod ním stál osel, který i&#160;v&#160;neštěstí při něm setrval. Cide Hamete říká, že málokdy spatřil Sancha Panzu bez osla a&#160;osla bez Sancha; tak velké bylo jejich přátelství a&#160;příchylnost. Don Quijote spěchal na pomoc Sanchovi, a&#160;když byl Sancho už na svobodě a&#160;na zemi, prohlížel svůj lovecký kabát a&#160;oplakával jej, domnívaje se, že ty šaty mají cenu panství.</p>
			<p class="MLP-text">Mezitím vyzvedli ohromného kance na soumara, přikryli rozmarýnovými a&#160;myrtovými větévkami a&#160;dovezli jej s&#160;jásotem do velkého stanu uprostřed lesa; tam byla již na stole připravena bohatá a&#160;nádherná hostina, svědčící o&#160;bohatosti a&#160;štědrosti hostitelově. Sancho ukazuje vévodkyni rozbitý kabát, řekl: </p>
			<p class="MLP-text">„Kdyby to byl hon na zajíce nebo na ptáky, byl by můj kabát ušetřen tohoto konce; nechápu, jaké potěšení je štvaní zvířete, které by mohlo člověka usmrtit, kdyby jej zachytilo tesákem. Vzpomínám si na jednu starodávnou romanci, která zní:</p>
			<p class="MLP-verse--I">Medvědy sežrán budeš <br/>jako Favila…“</p>
			<p class="MLP-text">„To byl gótský král, kterého roztrhal na honu medvěd,“ pravil don Quijote.</p>
			<p class="MLP-text">„Proto to také vypravuji,“ odpověděl Sancho, „a nesouhlasím, aby se knížata a&#160;králové pro svou kratochvíli vydávali do takového nebezpečí, které, myslím, ani snad zábavou není, poněvadž při ní zahyne zvíře, které nic nespáchalo.“</p>
			<p class="MLP-text">„Jste na omylu, Sancho,“ na to vévoda, „poněvadž honba divoké zvěře jest důstojnou a&#160;slušnou zábavou králů a&#160;knížat. Lov jest vlastně obrazem války, neboť úskoky, lstí a&#160;nástrahami v&#160;něm chceme zvítěziti nad nepřítelem, aniž se sami zraníme; zápasíme při velkých mrazech i&#160;v&#160;nesnesitelném horku nedbajíce nepohodlí, nespíme a&#160;tužíme údy; je to tedy cvičení, které nikomu neškodí a&#160;mnohým prospívá; a&#160;potom hlavně, tento lov, právě jako lov sokolů, není pro všechny a&#160;je vyhrazen pouze králům a&#160;velmožům. Proto tedy, Sancho, opravte svůj názor a&#160;až dostanete vladařství, lovte a&#160;uvidíte, jaká je to skvělá věc.“</p>
			<p class="MLP-text">„Mýlíte se,“ řekl Sancho, „pořádný panovník má být doma; to by tak hrálo, aby unavení lidé přišli na radu a&#160;on by se zatím bavil v&#160;lese; to by potom vladařství vzkvétalo! Na mou duši, pane, honba a&#160;podobná zábava náleží spíše lenochům než vladařům; nám pobavením bude na Boží hod lízaný mariášek a&#160;v&#160;neděli a&#160;ve svátek kuželky, poněvadž tyhle lovy se nesrovnávají ani s&#160;mou povahou, ani s&#160;mým svědomím.“</p>
			<p class="MLP-text">„Bůh dej, Sancho, aby tomu bylo skutečně tak, ale sliby se slibovaly a&#160;blázni se radovali.“</p>
			<p class="MLP-text">„Aťsi,“ na to Sancho, „poctivého dlužníka zástava nebolí; a&#160;kde Bůh hospodaří, tam se dobře daří; a&#160;nohy střeva nesou, ne střeva nohy; chci říci, že splní-li se mi s&#160;pomocí boží můj dobrý úmysl, budu jistě vládnout líp než král osel; ať mi jen podají prst, však jim ukážu, chytnu-li za celou ruku.“</p>
			<p class="MLP-text">„Ať tě proklejí Pánbůh a&#160;všichni svatí, zatracený Sancho,“ zvolal don Quijote, „často se ptám, kdy už přijde den, kdy budeš mluviti plynně, pořádně a&#160;bez přísloví. Nevšímejte si, ctění pánové, toho nevědomce, nebo vám rozdrtí mozek ne mezi dvěma, ale mezi dvěma tisíci přísloví, tak rozumnými a&#160;vhodnými, že Bůh pomoz jemu i&#160;mně, kdybych je měl všechny vyslechnouti!“ </p>
			<p class="MLP-text">Vévodkyně na to: „Pořekadla Sancha Panzy počtem sice předčí přísloví řeckého učitele, ale cenou se jim vyrovnají, ač jsou tak krátká. Baví mě více, co mne se týče, než mnohá včasnější a&#160;vybranější.“</p>
			<p class="MLP-text"><span>Za podobné rozmluvy vešli ze stanu do lesa a&#160;prohlíželi místa na čekání; tak jim uplynul den a&#160;nastala noc, temná a&#160;bouřlivá na onu roční dobu&#160;– bylo to v&#160;létě. Bylo šero, které velice prospělo žertu vévodských manželů; jakmile se počalo tmít, ještě před úplnou nocí, celý les jako by vzplanul a&#160;ze všech stran bylo slyšeti polnice a&#160;jiné válečné nástroje hudební, jako by se hvozdem blížila jízda. Světlo ohňů téměř oslepovalo zrak a&#160;hluk válečných nástrojů ohlušoval okolostojící a&#160;všechny, kdož zůstali v&#160;lese. Potom uslyšeli nekonečný válečný povyk, s&#160;jakým jdou Maurové do bitvy, ozvaly se trouby, klarinety, zahřměly bubny a&#160;zaječely píšťaly společně tak hlasitě a&#160;náhle, že člověk, který v&#160;tom povyku tolika různých nástrojů neztratil smysly, nikdy je neměl. Vévoda se poděsil, vévodkyně se polekala, don Quijote se podivil, Sancho se chvěl a&#160;zděsili se i&#160;ti, kteří znali příčinu hluku. Bázní zmlkli, a&#160;vtom je míjel posel přestrojený za ďábla, jenž troubil jako na trubku na velký dutý roh, z&#160;něhož se ozýval hrozný a&#160;chraplavý zvuk.</span></p>
			<p class="MLP-text">„Haló, bratře posle,“ zvolal vévoda, „kdo jste, kam chvátáte a&#160;jaké to vojsko spěchá tímto lesem?“ Posel strašným a&#160;divokým hlasem na to: „Jsem ďábel a&#160;sháním dona Quijota de la Mancha, za mnou spěchá šest zástupů čarodějů, táhnoucích na triumfálním voze nevyrovnatelnou Dulcineu z&#160;Tobosa. Jede začarována společně s&#160;odvážným Francouzem Montesínem nařídit donu Quijotovi způsob, jakým je možno ji vysvobodit.“</p>
			<p class="MLP-text">„Kdybyste byl ďábel, jak tvrdíte a&#160;jak také vaše podoba nasvědčuje, poznal byste už dona Quijota de la Mancha, stojícího před vámi.“</p>
			<p class="MLP-text">„Pane Bože, na mou víru,“ zvolal ďábel, „nepozoroval jsem ho, neboť myslím na tolik věcí, že jsem na tu nejdůležitější zapomněl.“</p>
			<p class="MLP-text">„Tenhle ďábel,“ poznamenal Sancho, „je asi pořádný člověk a&#160;řádný křesťan, jinak by se nedovolával Boha a&#160;své víry; teď se mi zdá, že v&#160;pekle jsou řádní lidé.“</p>
			<p class="MLP-text">Ďábel obrátiv se potom k&#160;donu Quijotovi z&#160;koně mu pravil: </p>
			<p class="MLP-text">„Za tebou, Lví Rytíři, jehož bych spatřil raději ve lvích spárech, byl jsem poslán nešťastným, ale odvážným rytířem Montesínem, který mi dal vzkaz pro tebe: máš naň počkati na místě, kde tě dohoním, neboť přijíždí s&#160;Dulcineou z&#160;Tobosa, aby ti pověděl, co je nutno k&#160;jejímu vysvobození. Pro nic jiného mě neposlal, i&#160;nemám důvodů se zdržet: ďáblové jako já ať stojí při tobě a&#160;dobří andělé při této vrchnosti.“ </p>
			<p class="MLP-text">Pak zatroubil na veliký roh a&#160;nevšímaje si, odpovědí-li, odjížděl.</p>
			<p class="MLP-text">Všichni přítomní byli znovu udiveni, zvláště Sancho a&#160;don Quijote. Sancho proto, že opět slyšel navzdory pravdě o&#160;zakletí paní Dulciney, a&#160;don Quijote proto, že váhal, má-li pokládati dobrodružství v&#160;jeskyni Montesínově za pravdivé, nebo smyšlené. Zamyšleného rytíře se vévoda otázal: </p>
			<p class="MLP-text">„Počkáte na ně, pane done Quijote?“</p>
			<p class="MLP-text">„Jakpak ne!“ odpověděl. „Zůstanu zde bez bázně a&#160;odvážně, i&#160;kdyby mě napadlo celé peklo.“</p>
			<p class="MLP-text">„Ale já, spatřím-li ještě jednoho čerta a&#160;zaslechnu-li ještě jeden roh, setrvám tu, jako že jsem teď ve Flandřích,“ podotkl Sancho.</p>
			<p class="MLP-text">Mezitím se ještě více setmělo a&#160;lesem počala zářit četná světla, asi jako suché páry zemské, které po nebi poletujíce budí zdání, že se hvězdy pohybují. Také bylo slyšeti hrozný hluk, jako z&#160;těžkých kol a&#160;volských potahů; před podobným drsným a&#160;ustavičným hlomozem prý utíkají vlci a&#160;medvědi, zdržující se v&#160;místech, kudy jedou. Tento hluk se zdvojnásobil jiným, jako by se čtyři srážky nebo bitvy strhly najednou na všech čtyřech stranách lesa: z&#160;jedné strany hřměla hrubě děla, z&#160;jiné nesčetně práskaly rány pušek, zblízka znělo volání bojujících a&#160;jinde zase válečný pokřik Maurů. Rohy, trubky, klarinety, polnice, bubny, děla, pušky a&#160;nejvíce děsivý rachot vozů skládaly dohromady hluk tak příšerný a&#160;zmatený, že don Quijote musil se obrniti vší svou odvahou, aby se nepoděsil, a&#160;Sancho sebou praštil do faldů sukně vévodkyni, jež jej zadržela a&#160;poručila rychle pokropiti ho vodou. To ho vzkřísilo v&#160;chvíli, kdy se už blížil vůz se skřípavými koly.</p>
			<p class="MLP-text">Byl tažen čtyřmi ohromnými voly, pokrytými černými houněmi; na každém rohu měli připevněnu hořící voskovou pochodeň; ve voze na vyvýšeném místě odpočíval důstojný stařec s&#160;dlouhým vousem, sahajícím mu až k&#160;pasu a&#160;bílým jako padlý sníh; oblečen byl v&#160;dlouhý šat z&#160;hrubého černého plátna. Četná světla, připevněná na voze, dovolovala spatřit a&#160;rozeznat veškeren náklad. Vůz vedli dva hrozní ďáblové, oblečení rovněž v&#160;černý šat a&#160;s&#160;tak ošklivými obličeji, že Sancho spatřiv je zavřel oči, aby je neuviděl ještě jednou.</p>
			<p class="MLP-text">Jakmile vůz k&#160;nim přijel, vztyčil se důstojný stařec z&#160;vysokého svého sedadla a&#160;vážně zvolal: </p>
			<p class="MLP-text">„Já jsem moudrý Lirgandeo.“ </p>
			<p class="MLP-text">Potom beze slova odejel. Za ním přijel jiný vůz stejně vypravený s&#160;jiným starcem, který rozkázal zastaviti a&#160;pravil neméně důstojně než první: </p>
			<p class="MLP-text">„Já jsem moudrý Alquife, věhlasný přítel Urgandy Neznámé.“ </p>
			<p class="MLP-text">Potom odjel. Podobným způsobem zastavil u&#160;nich další vůz, na němž však seděl na trůně ne stařec jako ti první, ale silný muž nepříjemného zevnějšku, který pravil, povstav, hrubým a&#160;ďábelským hlasem: </p>
			<p class="MLP-text">„Já jsem čaroděj Arcalaus, zapřisáhlý nepřítel Amadise Galského a&#160;celého jeho rodu.“ </p>
			<p class="MLP-text">Pak se vzdálil.</p>
			<p class="MLP-text">Opodál se ty tři vozy zastavily a&#160;nesnesitelný rachot kol utichl; ozývala se pouze tichá a&#160;příjemná hudba, kterou se Sancho trochu uklidnil, domnívaje se, že je to dobré znamení, a&#160;pravil k&#160;vévodkyni, od níž se na krok nevzdálil: </p>
			<p class="MLP-text">„Paní, kde je hudba, nemůže být nic zlého.“</p>
			<p class="MLP-text">„A&#160;také ne, kde je světlo a&#160;zář,“ poznamenala vévodkyně. Sancho odpověděl: „Světlo pochází z&#160;ohňů a&#160;zář ze zapálených hranic, a&#160;ty jsou kolem nás a&#160;mohly by nás upáliti, ale hudba věští vždy radost a&#160;slavnosti.“</p>
			<p class="MLP-text">„Uvidíme,“ řekl na to don Quijote, který to zaslechl, a&#160;v&#160;příští kapitole se ukáže, že měl pravdu.</p>
		</div>
</body>
</html>