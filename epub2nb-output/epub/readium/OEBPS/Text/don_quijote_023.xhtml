<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-19</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-17" class="MLP-uroven2-kapitola">KAPITOLA XV.,<br/><span class="MLP-znak-tucna-kurziva-11b char-style-override-5">objasňující původ Zrcadlového rytíře a&#160;jeho zbrojnoše.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Náš don, hrd, povznesen a&#160;spokojen se svým vítězstvím nad rytířem tak udatným, jako byl Zrcadlový rytíř, věřil jeho rytířskému slovu a&#160;doufal, že se doví skrze něho, je-li jeho paní dosud začarována; neboť poražený rytíř se určitě vrátí&#160;– jinak by nebyl rytířem&#160;– a&#160;přinese mu zprávu o&#160;výsledku své cesty. Jinak si to představoval don Quijote a&#160;jinak Zrcadlový rytíř, který v&#160;té době přemýšlel, kde by se mohl dáti namazati, jak jsme již napsali.</p>
			<p class="MLP-text">Historie vypráví, že než bakalář Sanson Carrasco poradil donu Quijotovi k&#160;nové dobrodružné výpravě, smluvil se s&#160;farářem a&#160;holičem o&#160;způsobu, jakým přinutiti dona Quijota, aby zůstal v&#160;klidu doma a&#160;netoužil po nových nešťastných výpravách. Smluvili se na poradě na podivném návrhu Carrascově, že totiž dovolí donu Quijotovi odjeti, neboť marně by jej, jak bylo patrno, byli zdržovali, a&#160;potom že Sanson Carrasco, přestrojen za potulného rytíře, jej dohoní a&#160;s&#160;ním se srazí (důvod k&#160;tomu se vždycky najde), porazí jej (o tom nepochybovali) a&#160;za podmínku zápasu položí, že přemožený vzdá se vítězi na milost a&#160;nemilost. A&#160;až ho porazí, že mu pak porytířštěný bakalář poručí, aby se vrátil domů do rodné vsi a&#160;zůstal tam celé dva roky; poněvadž bylo jisto, že poražený don Quijote splní určitě rozkaz, aby dostál rytířskému zákonu, zdálo se možným, že ve své osamocenosti zapomene na své blázniviny nebo že zatím naleznou jiný vhodný lék pro jeho potřeštění.</p>
			<p class="MLP-text">Carrasco s&#160;tím souhlasil a&#160;za jeho zbrojnoše se dal najmout kmotr a&#160;soused Sancha Panzy, Tomé Cecial, veselý a&#160;chytrý člověk. Sanson se vystrojil, jak vypsáno, a&#160;Tomé Cecial si přidělal falešný nos na svůj přirozený, aby ho jeho soused nepoznal, až se setkají, a&#160;oba se ubírali po téže cestě, kterou jel don Quijote, a&#160;téměř ho již dostihli při jeho příhodě s&#160;dvořanstvem smrti; setkali se s&#160;ním nakonec v&#160;lese, kde se odehrála historie moudrému čtenáři již známá a&#160;nebýt bláznivých myšlenek dona Quijota, který nevěřil, že bakalář je skutečně bakalářem, nebyl by se pan bakalář nikdy stal licenciátem, neboť chtěl střílet a&#160;zle přestřelil.</p>
			<p class="MLP-text">Tomé Cecial, vida, že se mu jeho záměr nepodařil a&#160;skončil neblaze, řekl: </p>
			<p class="MLP-text">„Skutečně, pane Sansone Carrasco, dostali jsme co proto; snadno mudrujeme a&#160;ženeme se do něčeho a&#160;zle na to potom doplatíme; don Quijote je blázen a&#160;my máme zdravý rozum, ale on je přece živ a&#160;zdráv a&#160;směje se nám, a&#160;Vaše Milost dostala výprask a&#160;je zarmoucena; usuzujme tedy, kdo je větší blázen, zdali ten, kdo rozumný být nemůže, nebo ten, kdo ze sebe blázna sám dělá?“ </p>
			<p class="MLP-text">Sanson na to: </p>
			<p class="MLP-text">„Rozdíl v&#160;tom jest, neboť ten, který bláznem jest od přirozenosti, zůstane jím do smrti, a&#160;ten, kdo ho ze sebe dělá, může jím přestat být podle své chuti.“</p>
			<p class="MLP-text">„Ano, to je to,“ řekl Tomé Cecial, „já jsem ze sebe blázna dělal, když jsem vstoupil do vašich služeb, a&#160;teď mám chuť jím přestat být a&#160;vrátím se domů.“</p>
			<p class="MLP-text">„Udělejte to,“ odpověděl Sanson, „ale nemělo by smyslu, abych se vracel domů já, když mě don Quijote ztloukl, a&#160;ač netoužím už po tom, abych mu napravil rozum, půjdu za ním, abych se mu pomstil, neboť bolest v&#160;zádech mi brání, abych se cítil naložen milosrdně.“</p>
			<p class="MLP-text">Za tohoto rozhovoru dostihli nějaké vesnice, kde našli lazebníka, který nešťastného Sansona ošetřil. Tomé Cecial odejel a&#160;Sanson osaměl přemýšleje o&#160;pomstě; na vhodném místě historie ho znovu vyhledá, kdežto nyní se zabavíme opět donem Quijotem.</p>
		</div>
</body>
</html>