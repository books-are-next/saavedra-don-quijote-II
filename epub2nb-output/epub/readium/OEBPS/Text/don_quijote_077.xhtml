<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-72</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-32" class="MLP-uroven2-kapitola">KAPITOLA LXVII.,<br/><span class="MLP-znak-tucna-kurziva-11b char-style-override-5">o&#160;rozhodnutí dona Quijota stát se pastýřem</span><span class="MLP-znak-tucna-kurziva-11b char-style-override-5"> a&#160;vést život venkovský, dokud neuplyne slíbený rok, a&#160;o&#160;jiných příhodách opravdu radostných a&#160;výborných.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Přemnohé-li myšlenky trápily dona Quijota dřív, než byl sražen k&#160;zemi, počet jejich ještě vzrostl po jeho pádu. Čekal ve stínu stromu, jak bylo řečeno, a&#160;tam se naň myšlenky sbíhaly jako mouchy na med a&#160;bodaly jej: jedny se týkaly vysvobození Dulcineina, druhé života, jejž povede v&#160;nuceném svém ústraní. Přišel Sancho a&#160;chválil mu štědrost lokaje Tosíla. </p>
			<p class="MLP-text">„Je možno,“ řekl mu don Quijote, „abys dosud myslil, Sancho, že to je opravdový lokaj? Zdá se, že jsi zapomněl, že jsi viděl Dulcineu proměněnu v&#160;selku a&#160;Zrcadlového rytíře v&#160;bakaláře Carrasca, což vše je dílem kouzelníků, kteří mě pronásledují. A&#160;pověz mi: otázal ses toho Tosíla, jak říkáš, co Bůh počal s&#160;Altisidorou? Zdali oplakávala můj odchod, či zda už složila do rukou zapomenutí milostné touhy, které ji týraly v&#160;mé přítomnosti?“</p>
			<p class="MLP-text">„Mé myšlenky nebyly takové,“ odpověděl Sancho, „abych se mohl ptát na hlouposti. U&#160;všech všudy, pane, máte snad nyní v&#160;úmyslu shánět se po cizích touhách, zvláště milostných?“</p>
			<p class="MLP-text">„Pohleď, Sancho,“ řekl don Quijote, „je velký rozdíl mezi věcmi konanými z&#160;lásky a&#160;tím, co se děje z&#160;vděčnosti. Je zcela možno, že rytíř odmítá milovati, ale nemůže býti, ve vší přísnosti řečeno, aby byl nevděčný. Zdá se, že mě Altisidora milovala: dala mi tři čepce, o&#160;kterých víš; plakala při mém odchodu; proklela mě, nadala mi a&#160;bědovala bez ohledu na stud veřejně: to vše naznačuje, že mě zbožňovala, neboť hněv milenců vede k&#160;zlořečení. Nemohl jsem jí poskytnouti naděje ani nabídnouti poklady, protože jsem své naděje věnoval Dulcinei a&#160;poklady potulných rytířů jsou jako poklady strašidel zdánlivé a&#160;falešné; mohu jí věnovati jen tyto vzpomínky na ni, nicméně nikoliv na újmu vzpomínek na Dulcineu, které ubližuješ svým odkládáním zbičovat se a&#160;ztrestati toto tělo (kéž by je vlci sežrali!), jež chce býti zachováno spíše pro červy než by pomohlo oné ubohé dámě.“</p>
			<p class="MLP-text">„Pane,“ odpověděl Sancho, „mám-li říci pravdu, nemohu si namluvit, že by rány přes mou zadnici mohly mít něco společného s&#160;vysvobozováním začarovaných; to je jako bychom řekli: ‚Bolí-li vás hlava, namažte si kolena‘. Přinejmenším si troufám přisahat, že, i&#160;kdybyste byl četl sebevíc historií o&#160;potulném rytířství, nikdy jste se nedočetl o&#160;vysvobozování z&#160;kouzel výpraskem. Ale ať ano či ne, já si jej dám, až budu mít chuť a&#160;čas mi poskytne pohodlnou příležitost k&#160;pokání.“</p>
			<p class="MLP-text">„Bůh dej,“ odvětil don Quijote, „a nebesa ti uděltež milost, abys prohlédl a&#160;poznal svou povinnost pomoci mé paní, která je i&#160;tvou paní, neboť ty jsi můj.“</p>
			<p class="MLP-text">Za těchto řečí pokračovali v&#160;cestě a&#160;došli až na místo, kde byli podupáni býky. Don Quijote je poznal a&#160;řekl Sanchovi: </p>
			<p class="MLP-text">„Zde je louka, kde jsme se setkali s&#160;podivnými pastýřkami a&#160;statnými pastýři, kteří tu chtěli obnoviti nebo napodobiti pastýřskou Arkadii, nápad to stejně nový jako rozumný! Líbí-li se ti, Sancho, chtěl bych, abychom je napodobili a&#160;změnili se v&#160;pastýře, alespoň na dobu, po niž musím žíti v&#160;ústraní. Koupím několik ovcí i&#160;vše ostatní, čeho je potřebí k&#160;pastýřskému řemeslu, a&#160;půjdeme, já pod jménem pastýře Quijotiza a&#160;ty pod jménem pastýře Panzina, přes hory, lesy a&#160;lučiny, tu vesele zpívajíce, tam žalně pějíce a&#160;pijíce z&#160;křišťálových vod pramenů nebo z&#160;jasných potůčků či hojných řek. Své přesladké plody nám hojnou rukou budou poskytovati duby, kmeny tvrdých korkovníků nám budou sloužit za křesla, vrby nám dají stín, růže svou vůni, širé louky tisícibarevné koberce, jasný a&#160;čistý vzduch svůj dech, měsíc a&#160;hvězdy světlo, zpěv rozkoš, pláč novou veselost, Apollo verše, láska vtipné výroky, jimiž se budeme moci zvěčniti a&#160;státi slavnými nejen pro nynějšek, ale i&#160;pro věky budoucí.“</p>
			<p class="MLP-text">„Hrome,“ řekl Sancho, „to by se mi hodilo, ba lákalo by mě to, takový způsob života. A&#160;jistě, sotva to uvidí bakalář Sanson Carrasco a&#160;holič, pan Mikuláš, hned nás budou chtít napodobit a&#160;stát se pastýři s&#160;námi; a&#160;to ještě nedej Bůh, aby nedostal chuť také farář jít na salaš, poněvadž je veselý a&#160;rád se pobaví.“</p>
			<p class="MLP-text">„Velmi dobře jsi pravil,“ řekl don Quijote, „a vstoupí-li bakalář Sanson Carrasco do pastýřské družiny, jakože bezpochyby vstoupí, bude se moci jmenovati pastýř Sansonino nebo též pastýř Carrascón. Holič Mikuláš se bude moci nazývati Miculoso, jako už starý Boscán si říkal Nemoroso. Faráři nevím, jaké jméno dáme, ne-li nějakou odvozeninu od jeho titulu, kupříkladu Curiambro<span class="char-style-override-2"><a id="footnote-1097-12-backlink" class="footnote-link" href="#footnote-1097-12">12</a></span>. Pro pastýřky, jichž budeme milenci, máme jmen jako máku na vybranou; a&#160;poněvadž jméno mé paní se hodí stejně na pastýřku jako na princeznu, nepotřebuji se namáhati hledat pro ni jiné, vhodnější; ty, Sancho, dáš své pastýřce jméno, které se ti zachce.“</p>
			<p class="MLP-text">„Nedám jí asi jiné,“ na to Sancho, „leda Terezóna, které je vhodné i&#160;pro její tloušťku i&#160;proto, že se už jmenuje Tereza. Také, až ji budu slavit ve svých verších, budu moci vyslovit své cudné touhy, poněvadž nepolezu nikomu do zelí. Nebude však dobře, aby měl farář pastýřku, pro dobrý příklad; bude-li však chtít bakalář nějakou, ať ukáže upřímně srdce na dlani!“</p>
			<p class="MLP-text">„Pomoz mi Bůh,“ pravil don Quijote, „jaký to jen povedeme život, příteli Sancho! Jaké to flétny nám dolehnou v&#160;sluch, a&#160;co zámořských dud, co bubínků, co zvonečků, co houslí! A&#160;co teprv, ozve-li se do vší této různé hudby zvuk albogues! To bude možno spatřiti téměř všechny nástroje pastýřské!“</p>
			<p class="MLP-text">„Co je to albogues?“ ptal se Sancho, „nikdy jsem o&#160;tom neslyšel, ani jsem to neviděl za celý život.“</p>
			<p class="MLP-text">„Albogues,“ odpověděl don Quijote, „jsou plechy na způsob mosazných svícnů, a&#160;naráží-li se jedním o&#160;druhý dutou stranou, vydávají zvuk, ne sice příliš příjemný a&#160;harmonický, ale který neuráží a&#160;hodí se dobře k&#160;venkovskému zvuku dud a&#160;bubínků; to slovo albogues je maurské jako všechna slova, která v&#160;naší španělštině počínají na al, jako: almohaza (hřbílko), almorzar (snídat), alhombra (koberec), alguacil (soudní sluha), alhucena (levandule), almacén (sklad), alcancía (spořitelnička) a&#160;jiná podobná, jichž je o&#160;něco více; pouze tři slova maurská má naše řeč, která se konči na i, totiž borceguí (polobotka), zaquizaní (přístřešek) a&#160;maravedí (mince). Alhelí (fiala) a&#160;alfaquí (mohamedánský duchovní) jsou zřejmě arabská i&#160;svým al na počátku i&#160;svým koncovým&#160;–í. Toto jsem ti řekl mimochodem, poněvadž mi to přivedla na mysl příležitost zmíniti se o&#160;albogues. Mnoho nám pomůže k&#160;zdokonalení tohoto povolání, že jsem trochu básníkem, jak víš, a&#160;že jím je v&#160;neobyčejné míře i&#160;bakalář Sanson Carrasco. O&#160;faráři nemluvím, ale vsadím se, že se i&#160;on v&#160;básnění vyzná; o&#160;mistru Mikuláši nepochybuji vůbec, protože všichni jeho řemesla, nebo většina, hrají na kytaru a&#160;skládají veršíčky. Já budu bědovati nad odloučením, ty budeš opěvati věrnou lásku, pastýř Carrrascón bude zpívati o&#160;lásce odmítnuté a&#160;farář Curiambro o&#160;tom, co mu napadne, a&#160;tak půjde věc jako po másle.“</p>
			<p class="MLP-text">Na to Sancho odpověděl: </p>
			<p class="MLP-text">„Já jsem, pane, tak nešťasten, že se bojím, že nikdy nenastane den, kdy bych se oddal tomuto povolání. Ó, jaké hladké lžíce zhotovím, až budu pastýřem! Jaká jídla, jakou smetanu, jaké věnce a&#160;co pastýřských drobností vyrobím, které mě musí proslavit za vynalézavého, ne-li už za vtipného! Má dcera Sančička vám bude nosit jídlo na salaš. Ale pozor, je hezká a&#160;pastýři jsou spíš zlomyslní než hloupí a&#160;nechtěl bych, aby šla pro vlnu a&#160;vrátila se ostříhána; láska a&#160;hříšné touhy se toulají zrovna tak po venkově jako po městech, po pastýřských chatrčích jako po královských palácích, a&#160;není-li příležitosti, není ani hříchu; čeho oči neviděly, srdce neželí, a&#160;víc zmůže skok do křoví než prosba nesmělého.“</p>
			<p class="MLP-text">„Dosti už přísloví, Sancho,“ řekl don Quijote, „neboť jediné z&#160;těch, co jsi pronesl, stačí na vyjádření tvé myšlenky. Mnohokrát jsem ti už radil, abys tak neplýtval příslovími a&#160;užíval jich s&#160;mírou, ale toť jako bych kázal na poušti: Trestejte si mě a&#160;já si povedu svou!“</p>
			<p class="MLP-text">„Zdá se mi,“ odpověděl Sancho, „že s&#160;Vaší Milostí se to má jako v&#160;přísloví ‚Povídal kotel k&#160;pekáči: kliď se, umazanče‘. Vytýkáte mi, že mluvím v&#160;příslovích, a&#160;sám sypete jedno na druhé.“</p>
			<p class="MLP-text">„Pohleď, Sancho,“ odvětil don Quijote, „já užívám přísloví vhod, a&#160;když nějaké povím, padne jako prsten na prst, ale ty je přitahuješ za vlasy a&#160;házíš jimi, místo abys je řadil. Vzpomínám-li si dobře, řekl jsem ti onehdy, že přísloví jsou krátké výroky těžené ze zkušenosti a&#160;z&#160;přemýšlení našich starých mudrců; přísloví, které se nehodí, je spíše nesmysl než moudrý výrok. Ale nechme toho, a&#160;poněvadž už přichází noc, poodstupme ze silnice na místo, kde strávíme tuto noc, a&#160;Bůh ví, co bude zítra.“</p>
			<p class="MLP-text">Sešli z&#160;cesty a&#160;povečeřeli pozdě a&#160;špatně, k&#160;velké nevůli Sanchově, jemuž tanuly na mysli nedostatky, jež snáší potulné rytířstvo v&#160;lesích i&#160;na horách, a&#160;naopak přepych zjevný v&#160;zámcích a&#160;domech třebas dona Diega de Miranda a&#160;dona Antonia Morena nebo na svatbě bohatého Camacha; ale řekl si, že není možno, aby byl stále den nebo stále noc, a&#160;tak strávil noc spánkem a&#160;jeho pán bděním.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-12" class="footnote-anchor" href="#footnote-1097-12-backlink">12</a>  El cura = farář. <span class="char-style-override-8">Pozn. překladatele</span>.</p>
				</div>
			</div>
		</div>
</body>
</html>