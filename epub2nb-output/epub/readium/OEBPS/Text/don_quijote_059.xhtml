<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-54</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-14" class="MLP-uroven2-kapitola">KAPITOLA XLIX.<br/><span class="MLP-znak-tucna-kurziva-11b char-style-override-5">o&#160;tom, co se stalo Sanchu Panzovi při toulce ostrovem.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Zůstavili jsme velkého vladaře rozzlobeného a&#160;hněvivého z&#160;povídavého a&#160;lstivého sedláka, který si z&#160;návodu správce navedeného vévodou tropil ze Sancha žerty; ale ten se nedal nikomu, ač byl jen drsný a&#160;nevzdělaný prosťák, a&#160;řekl všem přítomným i&#160;doktoru Petru Škrobencovi, jenž jakmile bylo odbaveno osobní vévodovo psaní, vrátil se hned do síně: </p>
			<p class="MLP-text">„Teď opravdu chápu, že soudci a&#160;vladaři musí nebo mají být ze železa, aby necítili dotěrnost žadatelů, kteří v&#160;každou hodinu a&#160;v&#160;každý čas chtějí být slyšeni a&#160;vyslyšeni a&#160;starají se jen o&#160;svou záležitost nedbajíce ničeho jiného. A&#160;jestliže je ubohý soudce nevyslechne a&#160;oslyší, buď že nemůže, buď že není právě hodina vyhrazená slyšení, proklínají ho a&#160;reptají, hledají na něm špatnosti a&#160;i pomlouvají jeho rod. Hloupý, nesvědomitý žadateli, nespěchej tolik, počkej, až na tebe dojde, a&#160;dbej doby vyhrazené jednání, nechoď v&#160;čas jídla ani v&#160;čas spánku, neboť soudcové jsou z&#160;masa a&#160;kostí a&#160;musí dopřát přírodě, oč právem žádá; to ovšem neplatí o&#160;mně, který nedávám své přírodě ani najíst dík panu doktoru Petru Škrobenci z&#160;Tirteafuery, zde přítomnému, jenž chce, abych umřel hlady, a&#160;tvrdí, že tato smrt je životem, a&#160;kéž Bůh dá takový život jemu a&#160;jemu podobným, totiž špatným lékařům, neboť dobří zaslouží palmu a&#160;vavřín.“</p>
			<p class="MLP-text">Všichni, kdo znali Sancha Panzu, byli udiveni slyšíce jej mluvit tak vkusně a&#160;nevěděli, čemu to přičíst, leda tomu, že hodnosti a&#160;důležitá poslání buď rozum bystří, buď jej ohlupují. Nakonec mu doktor Petr Škrobenec z&#160;Aguera a&#160;Tirteafuery slíbil večeři před nocí, ač se to příčilo všem aforismům Hippokratovým. Vladař se upokojil a&#160;čekal velmi toužebně na večer a&#160;hodinu k&#160;jídlu; ač se mu zdálo, že čas stojí a&#160;nehýbá se z&#160;místa, přece přišla chvíle vytoužená, kdy mu dali k&#160;večeři sekané hovězí s&#160;cibulí a&#160;vařené nožky z&#160;telete už nemladého. Dal se do všeho s&#160;větší chutí, než kdyby byl dostal milánské jeřáby, římské bažanty, moronské koroptve nebo husy z&#160;Lavajos, a&#160;za jídla řekl obrátiv se k&#160;doktorovi:</p>
			<p class="MLP-text">„Hleďte, pane doktore, od nynějška se nestarejte shánět pro mne k&#160;jídlu lahůdky a&#160;jemnosti, poněvadž to by vyvrátilo můj žaludek z&#160;jeho kolejí, protože je zvyklý na kozí, hovězí, uzené, solené, řepu a&#160;cibuli; dají-li mu náhodou nějaké pochoutky, přijímá je s&#160;nechutí a&#160;někdy i&#160;s&#160;ošklivostí. Vrchní číšník mi může přinést to, čemu říkají ollas podridas, to voní tím líp, čím je to starší, a&#160;může mi tam zamíchat a&#160;přidat, co chce, jen když to bude k&#160;jídlu; já se mu odvděčím a&#160;zaplatím mu jednou. A&#160;ať si nikdo ze mne netropí šašky, protože buď jsme, nebo nejsme: žijme všichni a&#160;jezme v&#160;dobré shodě a&#160;míru, neboť vychází-li slunce z&#160;boží vůle, vychází pro všechny. Budu vládnout tomuto ostrovu na prospěch práva a&#160;bez úplatků a&#160;každý ať má oči otevřené a&#160;dá si na sebe pozor, neboť vám pravím, že čert nespí, a&#160;budu-li jen mít příležitost, uhlídáte divy. Buďte z&#160;medu a&#160;mouchy vás snědí.“</p>
			<p class="MLP-text">„Zajisté, pane vladaři,“ řekl vrchní číšník, „máte mnoho pravdy, co jste řekl, a&#160;já vám nabízím jménem všech obyvatel tohoto ostrova službu přesnou, lásku a&#160;dobrou vůli, neboť mírný způsob vlády, který ve svých zásadách Vaše Milost nastínila, nedovolí jim konat nebo myslit něco na úkor Vaší Milosti.“</p>
			<p class="MLP-text">„Věřím tomu,“ odpověděl Sancho, „a byli by hlupáci, kdyby konali nebo myslili něco jiného. A&#160;opakuji, aby se dbalo na výživu mou i&#160;výživu mého osla, na čemž v&#160;tomto případě nejvíce záleží, a&#160;až přijde hodina, vyjedeme na obhlídku. Je totiž mým úmyslem vyčistiti tento ostrov od všeho neřádu a&#160;tuláků a&#160;lidí lenošivých a&#160;špatných. Vězte, přátelé, že tuláci a&#160;lenoši jsou ve státu jako trubci v&#160;úlech, kteří jedí med tvořený včelami dělnicemi. Mám v&#160;úmyslu podporovat sedláky, zachovávati výsady šlechtické, odměňovat ctnostné a&#160;zvláštně ctít náboženství a&#160;čest kněžstva. Co se vám zdá, přátelé? Říkám něco kloudného, nebo to nemám v&#160;hlavě v&#160;pořádku?“</p>
			<p class="MLP-text">„Vaše Milost mluví tak,“ řekl správce, „že jsem udiven, jak člověk bez studií jako vy, Milosti, neboť, myslím, jste nestudoval vůbec, může říci tolik věcí plných moudrosti a&#160;důvtipu, tak přesahujících vše, co od vašeho rozumu očekávali ti, co nás sem poslali, i&#160;my, kteří jsme sem přišli. Každý den lze vidět na světě nové věci: žerty se mění v&#160;pravdu a&#160;posměváčkové jsou sami uváděni v&#160;posměch.“ </p>
			<p class="MLP-text">Přišla noc a&#160;vladař povečeřel s&#160;dovolením pana doktora Škrobence. Vstali k&#160;obchůzce; Sancho vyšel se správcem, tajemníkem a&#160;vrchním číšníkem, kronikářem, jenž měl zaznamenávat jeho skutky, strážníky, a&#160;písaři a&#160;bylo jich na půl setniny. Sancho kráčel uprostřed se svou holí a&#160;radost bylo naň pohledět.</p>
			<p class="MLP-text">Prošedše několika málo ulicemi osady uslyšeli třesk nožů a&#160;přiběhnuvše spatřili zápasit dva muže o&#160;samotě; ti, když viděli blížit se spravedlnost, ustali a&#160;jeden pravil: </p>
			<p class="MLP-text">„Ve jménu Boha a&#160;krále! Jak je možno trpět, aby v&#160;osadě této veřejně loupili a&#160;přepadávali na samé ulici?“</p>
			<p class="MLP-text">„Uklidněte se, výborný muži,“ řekl Sancho, „a povězte mi, co je důvodem tohoto nesváru! Neboť já jsem vladař!“ </p>
			<p class="MLP-text">Druhý ze soků pravil: </p>
			<p class="MLP-text">„Pane vladaři, poučím vás stručně. Vězte, Milosti, že tento nešlechetník právě vyhrál v&#160;této herně naproti přes tisíc realů, Bůh ví jak. Byl jsem přítomen a&#160;rozhodl jsem nejednu pochybnou sázku v&#160;jeho prospěch proti hlasu svého svědomí; sebral se s&#160;výhrou, a&#160;kdežto jsem čekal, že mi dá alespoň nějaký ten tolar, jak je zvykem a&#160;obyčejem dávat významným lidem jako já, kteří pomáháme v&#160;dobrých i&#160;zlých případech, odporujeme nešlechetnosti a&#160;bráníme sporům, on zastrčil peníze a&#160;odešel z&#160;domu. Šel jsem v&#160;zlosti za ním a&#160;slušně i&#160;zdvořile jsem ho požádal aspoň o&#160;osm realů, neboť vězte, že jsem čestný muž a&#160;nemám ani zaměstnání, ani důchodu, neboť moji rodiče mne nic nenaučili a&#160;nic mi nezanechali. Ničema, nad nějž Cacus nebyl větším zlodějem a&#160;Andradilla větším podvodníkem, nechtěl mi dát víc než čtyři realy. Pohleďte, Milosti pane vladaři, na tu nestoudnost a&#160;nesvědomitost! Však, věru, kdyby Vaše Milost nebyla přišla, vypáčil bych mu ze chřtánu tu výhru a&#160;poznal by, zač je toho loket.“</p>
			<p class="MLP-text">„Co tomu říkáte?“ ptal se Sancho. </p>
			<p class="MLP-text">Druhý odpověděl, že jeho protivník mluví pravdu a&#160;že mu nechtěl dát víc než čtyři realy, protože mu je dává často; že ti, kteří chtějí brát zadarmo, mají být skromní a&#160;s&#160;veselou tváří vzít, co se jim dává, nedávat se do sporu s&#160;výherci, leč by věděli jistě, že jsou podvodníky a&#160;že jejich výhra je falešnou výhrou; a&#160;že není lepšího znamení, že on je poctivec a&#160;ne zloděj, než jeho odmítnutí druhého obdarovat: vždycky totiž podvodníci jsou poplatni zevlounům, kteří je znají. </p>
			<p class="MLP-text">„Tak jest,“ pravil soudce, „uvažte, Milosti pane vladaři, co se má stát s&#160;těmito dvěma muži.“</p>
			<p class="MLP-text">„Toto,“ odvětil Sancho: „vy, výherce, poctivý či nepoctivý či jinaký, dejte okamžitě tomuto útočníkovi sto realů a&#160;mimoto musíte vyplatit třicet pro chudé vězně; a&#160;vy, jenž nemáte zaměstnání ani důchodu, vezměte ihned těch sto realů a&#160;do noci a&#160;dne opusťte tento ostrov na deset let, sice je, přestoupíte-li zákaz, strávíte na onom světě, neboť vás já, či spíše kat z&#160;mého rozkazu pověsí. A&#160;nikdo mi neodporuj, sic ho pohladím svou rukou.“</p>
			<p class="MLP-text">První vytáhl peníze, druhý je přijal, jeden opustil ostrov a&#160;druhý odešel domů a&#160;vladař řekl:</p>
			<p class="MLP-text">„Nezmohu nic, nezruším-li tyto herny; neboť mi je zjevno, že velmi škodí.“</p>
			<p class="MLP-text">„Tuhle aspoň,“ pravil jeden z&#160;písařů, „Vaše Milost nebude moci zrušit, poněvadž ji drží mocná osoba a&#160;bez srovnání v&#160;ní za rok prohrává víc, než vytěží z&#160;karet. Proti jiným hernám menšího rozsahu Vaše Milost bude moci projevit svou moc, neboť ty jsou škodlivější a&#160;kryjí více hanebností. V&#160;podnicích významných rytířů a&#160;pánů se pověstní podvodníci neodváží užívat svých lstí. Poněvadž pak hráčská neřest se stala obecným zvykem, je lépe, aby se hrálo v&#160;podnicích lidí významných než v&#160;domě nějakého řemeslníka, kde zdrží nešťastníka přes půlnoc a&#160;odřou ho zaživa.“</p>
			<p class="MLP-text">„Vskutku, písaři,“ řekl Sancho, „vím, že o&#160;tom by se dalo mnoho povídat.“</p>
			<p class="MLP-text">Zatím přišel strážník vleka jakéhos mladíka a&#160;pravil: </p>
			<p class="MLP-text">„Pane vladaři, tento hoch šel směrem k&#160;nám, a&#160;jakmile poznal lidi od soudu, obrátil se a&#160;dal se na útěk jako daněk. To je znamení, že asi něco provedl. Pustil jsem se za ním, a&#160;kdyby byl neklopýtl a&#160;neupadl, rozhodně bych ho byl nedohonil.“</p>
			<p class="MLP-text">„Pročs utíkal, člověče?“ ptal se Sancho. </p>
			<p class="MLP-text">Hoch odpověděl: </p>
			<p class="MLP-text">„Pane, abych se vyhnul dlouhému vyptávání, jež soudci vedou.“</p>
			<p class="MLP-text">„Jakého jsi řemesla?“</p>
			<p class="MLP-text">„Tkadlec.“</p>
			<p class="MLP-text">„A&#160;co tkáš?“</p>
			<p class="MLP-text">„Bodáky na kopí, s&#160;dovolením Vaší Milosti.“</p>
			<p class="MLP-text">„Jste tedy vtipálek? Chlubíte se žertíky? Dobře! A&#160;kam jste nyní šel?“</p>
			<p class="MLP-text">„Pane, nadýchat se vzduchu.“</p>
			<p class="MLP-text">„A&#160;kde se lze nadýchat vzduchu na tomto ostrově?“</p>
			<p class="MLP-text">„Tam, kde vane.“</p>
			<p class="MLP-text">„Dobrá: odpovídáte velmi vhod a&#160;jste chytrý, mladíče; ale pomyslete, že vzduch jsem já, já vám zafučím do plachet a&#160;zanesu vás do vězení. Chopte se ho, hola, a&#160;odveďte! Však já to zařídím, aby se dnes v&#160;noci vyspal bez vzduchu.“</p>
			<p class="MLP-text">„Bůh ví,“ řekl hoch, „Vaše Milost mě asi stejně pošle vyspat do vězení, jako mě učiní králem.“</p>
			<p class="MLP-text">„A&#160;proč bych tě neposlal vyspat do vězení?“ odpověděl Sancho, „nemám moc, abych tě sebral a&#160;uvěznil, kdykoliv budu chtít?“</p>
			<p class="MLP-text">„Ať má Vaše Milost sebevětší moc,“ řekl mladík, „nestačí to, abyste mě poslal spát do vězení.“</p>
			<p class="MLP-text">„Jak to, že ne?“ na to Sancho; „hned ho odveďte, ať uvidí na vlastní oči svůj omyl, a&#160;třebas by sebevíc chtěl profous být k&#160;němu ze zisku milostiv: uložím mu dva tisíce dukátů pokuty, nechá-li tě z&#160;vězení na krok.“</p>
			<p class="MLP-text">„To všechno je k&#160;smíchu,“ odpověděl mladík, „celý svět nedokáže, abych se vyspal v&#160;žaláři.“</p>
			<p class="MLP-text">„Řekni mi, ďáble,“ pravil Sancho, „máš snad nějakého anděla, aby ti pomohl a&#160;vyprostil tě z&#160;pout, do nichž tě míním vsadit?“</p>
			<p class="MLP-text">„Ale, pane vladaři,“ odvětil hoch vtipně, „buďme rozumní a&#160;mluvme k&#160;věci. Dejme tomu, Milosti, že mě dáte odvést do vězení, že mě tam vsadí do želez a&#160;vstrčí do kobky a&#160;pohrozí profousovi těžkými tresty, nechá-li mě uniknout, a&#160;on že splní rozkazy; přes to všechno, nebudu-li chtít spát a&#160;zůstanu-li vzhůru celou noc bez oka zamhouření, dokáže snad Vaše Milost se vší svou mocí, abych se ve vězení vyspal, nebudu-li chtít?“</p>
			<p class="MLP-text">„To věru ne,“ řekl tajemník, „ten člověk dokázal svou.“</p>
			<p class="MLP-text">„Tak tedy,“ pravil Sancho, „odpíral byste spát jen z&#160;důvodu své vůle a&#160;ne, abyste se mi protivil?“</p>
			<p class="MLP-text">„Ne, pane,“ řekl mladík, „na to jsem ani nepomyslil.“</p>
			<p class="MLP-text">„Tak běžte s&#160;Bohem,“ řekl Sancho, „a vyspěte se doma a&#160;Bůh vám dej pěkný sen, neboť já vás oň nechci připravit. Ale radím vám, abyste si od nynějška netropil šašky ze spravedlnosti, sic padnete na nějakou, která vám ty šašky omastí.“</p>
			<p class="MLP-text">Mladík odešel a&#160;vladař pokračoval v&#160;obchůzce a&#160;brzo přišli dva strážníci vedouce nějakého muže: </p>
			<p class="MLP-text">„Pane vladaři, tento, jak se zdá, mužský, není vlastně mužský, ale žena – a&#160;to ne špatná – přestrojená za muže.“ </p>
			<p class="MLP-text">Přistrčili jí k&#160;tváři dvě nebo tři svítilny a&#160;v&#160;jejich záři objevili ženský obličej, podle podoby asi šestnáctiletý nebo o&#160;něco víc, s&#160;vlasy zachycenými v&#160;síťku ze zlata a&#160;zeleného hedvábí; líc její byla hezká jako tisíc perel. Prohlédli si ji od shora až dolů a&#160;uzřeli, že má růžové, hedvábné punčochy s&#160;tkaničkami z&#160;bílého taftu a&#160;třapci ze zlata a&#160;perel, zelené kalhoty ze zlatem tkaného sukna a&#160;kabát podobný, pod ním však život z&#160;nejjemnějšího sukna, zlatobílý; střevíce její byly bílé a&#160;mužské a&#160;meče neměla, ale drahocennou dýku, a&#160;na prstech mnoho vzácných prstenů. Zkrátka všem se ta dívka líbila, nikdo ji však ze všech diváků neznal a&#160;místní rodáci řekli, že nemohou uhodnout, kdo je; nejvíc byli udiveni ti, co věděli o&#160;žertech, které mají Sancha potkat, neboť tato příhoda a&#160;tento objev staly se bez nich, i&#160;čekali tedy v&#160;pochybnostech, co z&#160;toho vyjde.</p>
			<p class="MLP-text">Sancho byl omráčen krásou dívčinou a&#160;tázal se jí, kdo je, kam jde a&#160;co ji přimělo vzít na sebe onen šat. Ona, oči sklopeny na zem, v&#160;počestném studu odpověděla: </p>
			<p class="MLP-text">„Nemohu, pane, říci tak veřejně to, co jsem si tolik přála ukrýt. Chci, aby bylo zjevno jedno: nejsem zloděj, ani zločinec, ale nešťastná dívka, již žárlivost přinutila porušit slušnost, jež náleží počestnosti.“ </p>
			<p class="MLP-text">Slyše to správce pravil Sanchovi: </p>
			<p class="MLP-text">„Pane vladaři, vzdalte přítomné, ať ta dáma bez rozpaků může říci, co si přeje.“ </p>
			<p class="MLP-text">Vladař dal příslušný rozkaz, všichni odstoupili vyjma správce, vrchního číšníka a&#160;tajemníka.</p>
			<p class="MLP-text">Když zůstali o&#160;samotě, dívka pokračovala: </p>
			<p class="MLP-text">„Já, pánové, jsem dcera Petra Péreza Mazorcy, jenž má pronajato vinařství v&#160;tomto městě a&#160;často k&#160;nám přichází.“</p>
			<p class="MLP-text">„To nemá smyslu, paní,“ odpověděl správce, „já znám velmi dobře Petra Péreza a&#160;vím, že nemá vůbec dětí, ani syna, ani dcery; mimoto říkáte, že je to váš otec, a&#160;při tom přidáváte, že k&#160;vám často přichází.“</p>
			<p class="MLP-text">„Já jsem si toho také všiml,“ pravil Sancho. </p>
			<p class="MLP-text">„Jsem tak popletena, pánové, že nevím, co říkám,“ odpověděla dívka; „pravda je ta, že jsem dcerou Diega z&#160;Llany, kterého jistě všichni znáte.“</p>
			<p class="MLP-text">„Ani to nemá smyslu,“ odvětil správce, „znám i&#160;Diega z&#160;Llany, vím, že je významným a&#160;bohatým šlechticem, že má syna a&#160;dceru a&#160;že od té doby, co ovdověl, nikdo z&#160;celé této osady nemůže říci, že spatřil tvář jeho dcery; drží ji v&#160;takovém uzavření, že nedovolí ani slunci, aby ji zhlédlo. Při tom všem se říká, že je nesmírně hezká.“</p>
			<p class="MLP-text">„To je pravda,“ odpověděla dívka, „a tou dcerou jsem já; lže-li či ne pověst o&#160;mé kráse, jste už, pánové, poznali, neboť jste mě spatřili.“</p>
			<p class="MLP-text">Při tom se dala do tklivého pláče; vida to tajemník řekl tiše do ucha vrchnímu číšníkovi: „Beze vší pochyby se ubohému děvčeti stalo něco vážného, když se v&#160;takovém šatě a&#160;v&#160;takovou hodinu přes svůj původ toulá mimo domov.“</p>
			<p class="MLP-text">„To je jisté,“ zněla odpověď číšníkova, „tím spíše, že její slzy potvrzují to podezření.“ </p>
			<p class="MLP-text">Sancho ji potěšil nejlepšími důvody, jež byly v&#160;jeho moci, a&#160;požádal ji, aby jim beze strachu řekla, co ji potkalo: všichni se prý budou snažit upřímně a&#160;všemi možnými způsoby jí pomoci.</p>
			<p class="MLP-text">„Tedy, pánové,“ odpověděla, „můj otec mě držel zavřenu po deset let, neboť deset let je již matka v&#160;zemi. Doma se slouží mše v&#160;bohaté oratoři a&#160;já po celou tu dobu nepoznala leč na nebi slunce za dne a&#160;měsíc a&#160;hvězdy v&#160;noci, nevím však, co jsou ulice, náměstí a&#160;chrámy, ba ani co jsou lidi krom mého otce, bratra a&#160;Petra Péreza, nájemce, který k&#160;nám pravidelně přicházel, a&#160;proto mě napadlo říci, že je mým otcem, abych nemusila jmenovat pravého. Toto věznění a&#160;zákaz vycházet z&#160;domu, třebas jen do kostela, mě po mnoho dnů a&#160;měsíců už velmi trápí; toužila jsem poznat svět, nebo alespoň místo, kde jsem se narodila, a&#160;zdálo se mi, že se tato touha nepříčí slušnosti, jakou mají dívky z&#160;předních rodin zachovávat. Když jsem slyšela, že se pořádají býčí zápasy, metání oštěpů a&#160;divadelní představení, ptávala jsem se svého bratra, o&#160;rok mladšího, co je to za věci a&#160;co je mnoho jiného, co jsem neviděla; on mi to líčil, jak nejlépe uměl. Vše rozdmychovalo ve mně tím více touhu vidět. Konečně, abych skončila vyprávění o&#160;své zkáze, požádala jsem a&#160;poprosila svého bratra, oč jsem ještě nikdy nežádala a&#160;neprosila…“</p>
			<p class="MLP-text">A&#160;znovu se dala do pláče. Správce jí řekl: </p>
			<p class="MLP-text">„Pokračujte, milostivá dámo, a&#160;dopovězte nám, co se vám přihodilo, neboť vaše slova a&#160;vaše slzy vyzbudily u&#160;nás všech zvědavost.“</p>
			<p class="MLP-text">„Málo mi už zbývá dopověděti,“ odpověděla dívka, „ale mnoho slz k&#160;pláči, poněvadž špatné touhy nemohou mít jiné následky než rovněž špatné.“ </p>
			<p class="MLP-text">Krása dívčina zasáhla duši vrchního číšníka, i&#160;zvedl znovu svou svítilnu, aby ji znovu spatřil, a&#160;zdálo se mu, že jí z&#160;očí netekou slzy, ale perly a&#160;luční rosa, ba ještě stupňoval jejich cenu a&#160;rovnal ji k&#160;perlám z&#160;východu a&#160;přál si, aby její neštěstí nebylo tak kruté, jak naznačovaly její pláč a&#160;nářek. Vladař byl netrpěliv pro dívčinu zdlouhavost ve vypravování a&#160;řekl jí, aby je již nenapínala na skřipec, že je pozdě a&#160;zbývá jim ještě kus cesty městem. Přerývaně štkajíc a&#160;zadržujíc vzdechy pravila: </p>
			<p class="MLP-text">„Mým neštěstím a&#160;zlým osudem není nic jiného, než že jsem požádala svého bratra, aby mě oblékl za muže do jednoho ze svých obleků a&#160;vyvedl mě jednou večer, až otec usne, podívat se na město; pronásledován mými prosbami svolil k&#160;mému přání, a&#160;obléknuv mě do tohoto šatu a&#160;sám si obléknuv šat můj, který mu padl jako ulitý, neboť nemá jediného vousku a&#160;podobá se hezounké dívce, opustil se mnou dnes večer dům asi před hodinou, nebo přibližně tak; vedeni svým nedospělým a&#160;nerozumným nápadem toulali jsme se po celém městě, a&#160;když jsme se chtěli vrátit domů, spatřili jsme přicházet velký zástup lidu. Bratr mi řekl: ‚Sestro, to je asi stráž; dej se do běhu, jako bys měla křídla na nohou, a&#160;za mnou, ať nás nepoznají, sic zle s&#160;námi bude!‘ Při tom se obrátil a&#160;počal ne běžet, pravím, ale letět. Já dřív než po šesti krocích jsem leknutím upadla a&#160;vtom přiběhl strážník a&#160;předvedl mě před vás, kde jsem pro svou špatnost a&#160;vrtošivost zahanbena před tolika lidmi.“</p>
			<p class="MLP-text">„Zda se vám vskutku, dámo,“ řekl Sancho, „nepřihodilo jiné neštěstí a&#160;zda vás nevyvedla z&#160;domova žárlivost, jak jste řekla na počátku svého vypravování?“</p>
			<p class="MLP-text">„Nepřihodilo se mi nic, ani mne nevyvedla žárlivost, nýbrž jen touha spatřit svět, jež se netýkala jiného, leč ulic tohoto města.“</p>
			<p class="MLP-text">Na potvrzení řeči dívčiny přišli strážníci, vedouce jatého bratra, jejž chytil jeden, když utíkal od sestry. Měl na sobě pouze bohatou sukni a&#160;plášť z&#160;modrého damašku s&#160;třásněmi z&#160;jemného zlata, hlavu pak neměl pokrytu ani čepcem, ani jinou ozdobnou věcí, leda svými vlasy, jež byly jako zlaté prstence, neboť byly rusé a&#160;kadeřavé. Vladař, správce a&#160;vrchní číšník s&#160;ním poodešli, a&#160;aby je sestra jeho neslyšela, otázali se ho, jak se dostal do onoho šatu, a&#160;on se stejným studem a&#160;rozpaky vyprávěl týž příběh jako jeho sestra, z&#160;čehož se nemálo zaradoval zamilovaný vrchní číšník.</p>
			<p class="MLP-text">Ale vladař pravil: </p>
			<p class="MLP-text">„Zajisté, panstvo, to bylo velké klukovství, ale nebylo potřebí pro takovou hloupost a&#160;nerozvážnost tolika slz a&#160;tak dlouhých nářků. Kdybyste byli řekli, ‚Jsem ten a&#160;ten a&#160;ta a&#160;ta a&#160;odešli jsme z&#160;domu svých rodičů na výlet, jen ze zvědavosti a&#160;bez jiného úmyslu,‘ bylo by hotovo a&#160;bez fňukání a&#160;pláče.“</p>
			<p class="MLP-text"><span>„To je pravda,“ odpověděla dívka, „ale vězte, milostiví pánové, že jsem byla tak poděšena, že jsem nedovedla zachovat náležitou míru.“</span></p>
			<p class="MLP-text">„Nic se nestalo,“ odvětil Sancho, „pojďme a&#160;zanecháme vás v&#160;domě vašeho otce, snad vás ještě nepohřešil. A&#160;od nynějška nebuďte jako děti a&#160;nestojte tolik o&#160;to poznat svět, neboť poctivé děvče je jako zlomená noha, obojí patří domů; a&#160;žena a&#160;slepice se toulají, až se ztratí, a&#160;která chce poznat, také chce být poznána. To vám stačí.“ </p>
			<p class="MLP-text">Mladík poděkoval vladaři, že je milostivě dopravuje domů, a&#160;tak zamířili k&#160;domovu, jenž nebyl odtamtud příliš vzdálen.</p>
			<p class="MLP-text">Když došli, hodil bratr kamínkem do okna s&#160;mříží, okamžitě sestoupila služka, už na ně čekající, a&#160;otevřela jim dveře; oni vešli a&#160;zanechali ostatní v&#160;údivu stejně nad ušlechtilostí a&#160;krásou jako nad jejich touhou poznat svět v&#160;noci a&#160;v&#160;městě samém; všechno to přičítali jejich mládí. Vrchní číšník zůstal s&#160;poraněným srdcem a&#160;rozhodl se hned příštího dne požádat o&#160;její ruku jejího otce, jsa si jist, že mu nebude odepřena, když je přece služebníkem vévodovým. I&#160;Sancho měl nápad oženit mladíka se svou dcerou Sančičkou a&#160;rozhodl se, že to provede svou dobou, maje za to, že dceru vladařovu žádný ženich neodmítne. Tím byla schůzka toho večera skončena a&#160;za dva dny potom i&#160;vladaření, čímž vzaly za své a&#160;byly zničeny všechny jeho záměry, jak se objeví dále.</p>
		</div>
</body>
</html>