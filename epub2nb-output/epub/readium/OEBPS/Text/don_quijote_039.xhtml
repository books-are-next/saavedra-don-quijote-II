<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-35</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-33" class="MLP-uroven2-kapitola">KAP<a id="x.5157"></a>ITOLA XXXI.<br/><span class="MLP-znak-tucna-kurziva-11b char-style-override-5">o&#160;mnohých významných věcech.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Sancha nesmírně těšila důvěrná přízeň paní vévodkyně a&#160;těšil se, že se bude v&#160;zámku míti jako v&#160;domě dona Diega a&#160;Basiliově, neboť myslil stále na dobré jídlo a&#160;těžil ze všeho, kdykoliv a&#160;pokaždé, jakmile se mu jen naskytla příležitost.</p>
			<p class="MLP-text">Historie vypráví, že na cestě k&#160;zámku je vévoda předejel a&#160;dal sluhům rozkazy, jak se chovat k&#160;donu Quijotovi; když se tento přiblížil s&#160;vévodkyní k&#160;bráně zámku, vyběhli ihned sluhové nebo štolbové v&#160;řízách z&#160;karmazínového jemného atlasu, pomohli mu sestoupiti ze sedla a&#160;šeptali mu, aby to nikdo neslyšel: </p>
			<p class="MLP-text">„Pomozte sestoupit ze sedla paní vévodkyni, Milosti.“ </p>
			<p class="MLP-text">Don Quijote poslechl, a&#160;oba se zahrnovali zdvořilostmi; nakonec zvítězila vévodkyně, která prohlásila, že nesestoupí z&#160;koně leda s&#160;pomocí vévodovou, neboť prý není hodna, aby přijímala pomoc od tak slavného rytíře. Tu jí pomohl vévoda, a&#160;když vstoupili na velké nádvoří, dvě krásné dívky položily donu Quijotovi na ramena velký šarlatový plášť a&#160;v&#160;tom okamžiku vběhli do sloupoví kolem nádvoří sluhové a&#160;služky domu a&#160;hlasitě křičeli: </p>
			<p class="MLP-text">„Vítej, chloubo a&#160;květe potulného rytířstva!“ </p>
			<p class="MLP-text">Téměř všichni či většina kropili dona Quijota i&#160;vévodské manžely voňavkami, nad čímž don Quijote užasl. Tohoto dne poprvé byl jist zcela, že jest skutečným potulným rytířem a&#160;ne smyšleným, neboť s&#160;ním jednali tak, jak se dočetl, že jednali s&#160;rytíři minulých dob.</p>
			<p class="MLP-text">Sancho sestoupil z&#160;osla a&#160;vstoupil s&#160;vévodkyní do zámku; tu si vzpomněl s&#160;lítostí, že nechal osla bez dohledu, i&#160;přistoupil k&#160;úctyhodné dueně vítající s&#160;ostatními vévodkyni a&#160;zašeptal jí: </p>
			<p class="MLP-text">„Paní Gonzálezová, nebo jak se Vaší Milosti tento…“</p>
			<p class="MLP-text">„Jsem doňa Rodríguezová de Grijalba,“ odvětila dáma, „a co si přejete, bratře?“ </p>
			<p class="MLP-text">Sancho na to: </p>
			<p class="MLP-text">„Buďte tak laskava, Milosti, prosím vás, a&#160;vyjděte před zámek, tam najdete mého osla, a&#160;rozkažte, aby ho dovedli do stáje, anebo jej tam doveďte sama, je ubožák trochu nesmělý a&#160;není rád sám nikterak.“</p>
			<p class="MLP-text">„Je-li pán tak chytrý jako sluha,“ odsekla paní, „máme se nač těšit. Táhněte, bratře, i&#160;s&#160;tím, kdo vás přivedl, a&#160;postarejte se o&#160;svého osla sám, my dueni nejsme zde v&#160;domě pro podobné práce.“</p>
			<p class="MLP-text">„Na mou duši,“ poznamenal Sancho, „znám od svého pána, který se v&#160;těch historiích vyzná, příběh o&#160;Lanzarotovi, vrátivším se z&#160;Británie, a&#160;že prý: ‚dámy pečovaly o&#160;něj, komorné o&#160;jeho koně.‘ Co se týče mého osla, nevyměnil bych jej ani za vraníka pana Lanzarota.“</p>
			<p class="MLP-text">„Bratře, jste-li zpěvák rytířských písní,“ odvětila komorná, „nechte si své verše tam, kde se hodí a&#160;kde vám něco vynesou, neboť na mně si nevezmete ani fíku.“</p>
			<p class="MLP-text">„No,“ na to Sancho Panza, „byl by taky zpropadeně přezrálý, protože, kdyby se v&#160;kartách hrálo o&#160;roky, mohla byste prohrávat věčně.“</p>
			<p class="MLP-text">„Kurví synu,“ křičela komorná celá už rozpálená vztekem, „Bohu se zodpovím, jsem-li stará či ne, a&#160;ne vám, ničemo, nacpaný česnekem.“ </p>
			<p class="MLP-text">Křičela tak, že ji uslyšela vévodkyně, vrátila se a&#160;spatřivši komornou tak rozčilenou, s&#160;očima zrudlýma, ptala se jí, s&#160;kým se hádá. </p>
			<p class="MLP-text">„S&#160;tímhletím,“ odvětila komorná, „který na mně mermomocí chtěl, abych mu obsloužila osla, který stojí u&#160;bran zámku, dávaje mi za příklad, že to tak nevím kde dělali, že nějaké dámy pečovaly o&#160;nějakého Lanzarota a&#160;nějaké komorné o&#160;jeho koně, a&#160;na konec mi ke všemu nadal starých bab.“</p>
			<p class="MLP-text">„To by mě urazilo do nejvyšší možné míry,“ odpověděla vévodkyně. A&#160;obránivši se k&#160;Sanchovi řekla: </p>
			<p class="MLP-text">„Vězte, Sancho, že jest doňa Rodgíruezová velmi mladá; čepec nosí spíše ze zvyku a&#160;důstojnosti než pro pokročilé stáří.“</p>
			<p class="MLP-text">„Ať jsem pronásledován zlým osudem, dokud budu živ,“ zvolal Sancho, „jestliže jsem ji chtěl urazit; požádal jsem ji o&#160;to pouze z&#160;toho důvodu, že svého osla mám tak rád, že jsem pokládal jedinou paní doňu Rodríguezovou za dost vlídnou, abych jí svěřil svého osla.“ </p>
			<p class="MLP-text">Don Quijote to zaslechl a&#160;pravil: </p>
			<p class="MLP-text">„Podobné řeči jsou tu nevhodné, Sancho.“</p>
			<p class="MLP-text">„Pane,“ řekl Sancho, „každý může mluviti o&#160;nutných záležitostech, kde chce; vzpomněl jsem si na osla zde, a&#160;proto jsem také zde o&#160;něm mluvil; kdyby to bylo ve stáji, mluvil bych o&#160;něm ve stáji.“ </p>
			<p class="MLP-text">Vévoda na to: </p>
			<p class="MLP-text">„Sancho je v&#160;právu a&#160;nelze jej proto hubovati; o&#160;osla se dobře postaráme, buďte o&#160;tom ujištěn, Sancho, povede se mu jako vám samému.“</p>
			<p class="MLP-text">Za této řeči, která všechny bavila kromě dona Quijota, vystoupili nahoru a&#160;vstoupili s&#160;donem Quijotem do sálu s&#160;nádhernými brokátovými a&#160;zlatem protkávanými čalouny; šest dívek odňalo mu zbraň a&#160;sloužilo mu jako pážata; o&#160;všem, co mají dělat a&#160;jak se chovat, byly poučeny vévodou a&#160;vévodkyní, aby byl don Quijote přesvědčen, že s&#160;ním jednají jako s&#160;potulným rytířem. Don Quijote odepjav zbraň byl v&#160;úzkých kalhotách a&#160;kabátu z&#160;kamzicí kůže; postavu měl suchou, vysokou a&#160;hubenou, tváře se mu v&#160;ústech jedna druhé dotýkaly, vůbec vyhlížel tak, že dívky obsluhující ho stěží zadržovaly smích (to měly nařízeno panstvem co nejpřísněji), aby se hlasitě nerozesmály. Žádaly jej, aby se nechal odstrojiti, že mu navléknou košili; ale on odmítl, tvrdě, že cudnost je znakem statečných rytířů, právě tak jako odvaha. Požádal je, aby daly košili Sanchovi, uzamkl se s&#160;ním v&#160;pokoji, kde bylo nádherné lože, a&#160;tam se odstrojil a&#160;oblékl si ji.</p>
			<p class="MLP-text">Když zůstal se Sanchem o&#160;samotě, řekl mu: </p>
			<p class="MLP-text">„Řekni mi, nový lumpe a&#160;starý pitomče, jak jsi mohl uraziti a&#160;drze mluviti s&#160;dámou tak úctyhodnou a&#160;dobrou, jako je ona? Slušelo se, aby ses strachoval o&#160;osla, či je tato vrchnost taková, aby trápila hladem zvířata, když s&#160;laskavostí přivítala jejich pány? Pro Boha, Sancho, buď slušný, neukazuj své hrubé niti, aby nevěděli, že jsi utkán z&#160;tkaniva špatného a&#160;hrubého! Považ, hříšný člověče, že pán, který má uhlazené a&#160;zdvořilé sluhy, sám dosáhne větší vážnosti a&#160;že z&#160;největších ozdob knížat před veřejností jsou dobří jako oni sami. Nemyslíš, ty zatracený hlupáku, že poznají-li, že jsi nevzdělaný sedlák nebo sprostý šprýmař, budou mne pokládati za nějakého koňaře nebo dobrodružného tuláka? Ne, milý příteli, vyvaruj se podobných nezdvořilostí: kdo klopýtá v&#160;řeči a&#160;dělá nemístné vtipy, padá při prvním nárazu a&#160;je pokládán za ubohého šaška. Drž svůj jazyk za zuby, promysli svá slova, než je vypustíš z&#160;úst, pamatuj, že jsme se dostali tam, kde s&#160;pomocí boží a&#160;odvahou mého ramene zvětšíme svoji pověst i&#160;majetek.“ </p>
			<p class="MLP-text">Sancho mu přislíbil, že si zalepí hubu, jak mu praví, nebo si raději ukousne jazyk, než by zbytečně a&#160;bez rozmyslu žvanil, a&#160;ujistil ho, že nikomu neřekne o&#160;jejich původu, ať je bez starosti.</p>
			<p class="MLP-text">Don Quijote se oděl, připjal si meč, oblékl šarlatový plášť, na hlavu posadil baret ze zeleného atlasu, který mu přinesly dívky, a&#160;takto vystrojen vstoupil do velikého sálu, ve kterém jej uvítaly dvě stejné řady dívek držících nádobí na mytí rukou; posloužily mu uctivě a&#160;s&#160;poklonami. Dvanáct pážat s&#160;ceremoniářem doprovodilo jej ke stolu, kde jej již panstvo očekávalo. S&#160;uctivostí a&#160;slávou zavedli jej mezi sebou do jiné síně, kde byl stůl nádherně prostřený pouze pro čtyři osoby. Vévodkyně a&#160;vévoda uvítali jej u&#160;dveří sálu s&#160;knězem směšně vážným: často v&#160;domech knížat poroučejí ti, kteří se knížaty nenarodili; kteří chtějí, aby velkost velkých měřila se úzkým rozměrem jejich ducha; kteří, chtějíce ukázat duším jimi spravovaným, že jsou moci omezené, vnukají jim nízkost povahovou. K&#160;těm patrně náležel i&#160;tento důstojný kněz, který s&#160;panstvem uvítal dona Quijota. Vyměnili mnoho zdvořilostí a&#160;potom se odebrali ke stolu, majíce dona Quijota mezi sebou. Vévoda požádal dona Quijota, aby se posadil v&#160;čelo stolu; ten sice odmítl, ale vévoda jej donutil, že usedl. Kněz si sedl naproti a&#160;vévoda a&#160;vévodkyně po stranách stolu.</p>
			<p class="MLP-text">Sancho, který byl přítomen, byl překvapen zdvořilostí a&#160;úctou prokazovanou panstvem pánu; a&#160;vida, co lichotek si říkají vévoda a&#160;don Quijote, než se usadili, poznamenal: </p>
			<p class="MLP-text">„Pověděl bych rád příhodu o&#160;podobném rozsazování v&#160;naší vesnici, nebudou-li ovšem Vaše Milosti něco namítati.“ </p>
			<p class="MLP-text">Don Quijote, zděšen, byl přesvědčen, že bude vypravovat nějakou pitomost. Sancho naň pohlédl, rozuměl mu a&#160;řekl: </p>
			<p class="MLP-text">„Nemějte strach, Milosti, že zapomenu a&#160;vyžvaním něco, co by se tu neslušelo; pamatuji si rady, které jsem před chvilkou od Vaší Milosti dostal, mám-li mluvit hodně nebo málo a&#160;dobře nebo zle.“</p>
			<p class="MLP-text">„Nevím o&#160;ničem, Sancho,“ odpověděl don Quijote, „ale vypravuj rychle, co zamýšlíš.“ </p>
			<p class="MLP-text">Sancho na to: </p>
			<p class="MLP-text">„Co chci vyprávět, je pravda, a&#160;můj pán mi dosvědčí, že nelžu.“</p>
			<p class="MLP-text">„Lži si, Sancho, jak se ti líbí,“ řekl don Quijote, „je mi to jedno, ale rozmysli si, co říkáš.“</p>
			<p class="MLP-text">„Rozmyslil a&#160;rozvážil jsem si to tak, že hned poznáte, že mluvím ryzí pravdu.“</p>
			<p class="MLP-text">„Navrhoval bych,“ pravil don Quijote, „aby Vaše Vznešenost dala toho žvanila vyhodit za dveře, nebo nám řekne tisíceré hlouposti.“</p>
			<p class="MLP-text">„Při životě mého vévody,“ zvolala vévodkyně, „musí Sancho u&#160;mne zůstati; líbí se mi a&#160;mám ho ráda, protože je vtipný.“</p>
			<p class="MLP-text">„Kéž se vtip Vaší Svatosti dočká ještě mnoha dní,“ Sancho na to, „za chválu, které nejsem hoden. Ale vyslechněte historii, kterou budu vyprávět:</p>
			<p class="MLP-text">Šlechtic z&#160;naší vesnice, bohatý a&#160;vznešený, neboť pocházel z&#160;rodiny Alamos de Medina del Campo, vzal si za ženu doňu Mencii de Quiñones, dceru dona Alfonza de Marañon, rytíře řádu Svatého Jakuba; ten utonul v&#160;Herraduře a&#160;kvůli němu byla jednou rvačka v&#160;naší vesnici (zdá se mi, že tam tehdy byl i&#160;pán můj don Quijote), a&#160;při ní zranili toho ničemu Tomasilla, syna kováře Balbastra. Že mluvím pravdu, pane? Zapřísahám vás, potvrďte to, abych nebyl tím panstvem pokládán za lživého žvanila.“</p>
			<p class="MLP-text">„Soudím až dosud,“ podotkl kněz, „že jste spíše žvanil než lhář, uvidím, co bude dále.“ </p>
			<p class="MLP-text">Na to don Quijote: </p>
			<p class="MLP-text">„Dovoláváš se tolika svědků a&#160;dotýkáš se tolika podrobností, že musím potvrditi pravdivost tvého vyprávění; vypravuj stručně svou historii, neboť z&#160;tvé obšírnosti usuzuji, že budeš končiti po dvou dnech!“</p>
			<p class="MLP-text">„Chce-li mi udělati radost, ať ji vypravuje bez zkracování a&#160;jak umí, i&#160;kdyby to trvalo šest dní, neboť i&#160;v&#160;tom případě byly by to nejradostnější dny mého života,“ pravila vévodkyně.</p>
			<p class="MLP-text">„Říkám vám, milí pánové,“ vypravoval Sancho, „že ten šlechtic, kterého znám jako vlastní ruce, neboť z&#160;mého domku do jeho možno dostřelit, pozval k&#160;sobě chudého, ale čestného sedláka.“</p>
			<p class="MLP-text">„Zkraťte to,“ přerušil ho kněz, „vypravujete tak, že budete hotov s&#160;vypravováním až na věčnosti.“</p>
			<p class="MLP-text">„S&#160;pomocí boží dokončím ji za míň než poloviční dobu,“ odpověděl Sancho. „Tedy sedlák přišel do domu šlechtice, o&#160;němž jsem vyprávěl a&#160;který, dej mu Pánbůh věčnou slávu, je už mrtev, a&#160;podle znamení se tvrdí, že odešel na věčnost jako anděl; já jsem u&#160;toho nebyl, neboť v&#160;té době jsem sekl v&#160;Tembleque.“ </p>
			<p class="MLP-text">„Pro svou spásu, synu, vraťte se z&#160;Tembleque a&#160;dokončete svoje vyprávění a&#160;nepochovávejte nebožtíka šlechtice, nepřejete-li si ještě jiný pohřeb.“</p>
			<p class="MLP-text">„Tak tedy,“ pokračoval Sancho, „když měli sednout ke stolu, vidím je, jako by to dnes bylo…“</p>
			<p class="MLP-text">Manželé vévodští radostně pozorovali vztek dobrého duchovního nad rozvleklým vyprávěním Sanchovým a&#160;don Quijote se užíral zuřivou zlostí. </p>
			<p class="MLP-text"><span>„Když se měli oba posadit tedy ke stolu,“ řekl Sancho, „sedlák chtěl mermomocí, aby se v&#160;čelo stolu posadil šlechtic, a&#160;ten zas, aby si tam sedl sedlák: šlechtic tvrdil, že je nutno v&#160;jeho domě plniti jeho rozkazy, a&#160;sedlák odmítal ze zdvořilosti a&#160;dobrého vychování, až jej rozhněvaný šlechtic uchopil oběma rukama za ramena a&#160;násilím posadil se slovy: ‚Posaďte se, trumbero, pro vás budu stejně v&#160;čele stolu, ať si sednu kamkoliv!‘ To je konec povídky a&#160;soudím, že se sem hodí.“</span></p>
			<p class="MLP-text">Don Quijote měnil svůj snědý obličej do tisíce barev, až byl celý strakatý, a&#160;panstvo tajilo smích, aby se don Quijote úplně neurazil, a&#160;rozumělo poťouchlosti Sanchově; vévodkyně, aby mluvili o&#160;něčem jiném a&#160;aby Sancho ještě dále nežvanil, otázala se dona Quijota, jaké dostal zprávy od paní Dulciney a&#160;daroval-li jí v&#160;poslední době nějaké obry nebo ničemy, kterých jistě zničil mnoho. Don Quijote na to: </p>
			<p class="MLP-text">„Paní má, moje neštěstí mělo počátek, ale nebude nikdy skončeno. Porazil jsem obry a&#160;poslal jí darem lupiče a&#160;ničemy, ale kde ji mají nalézti, když je začarována a&#160;změněna v&#160;ošklivou selku, jakou by člověk pohledal.“</p>
			<p class="MLP-text">„Tohle je mi divné,“ řekl Sancho Panza, „pokládal jsem ji za nejkrásnější ženu na světě; aspoň vím, že lehkostí a&#160;pružností zahanbí kejklíře. Na mou duši, paní vévodkyně, vyskočí ze země na oslici jako kočka.“</p>
			<p class="MLP-text">„Vy jste ji spatřil začarovanou?“ tázal se vévoda Sancha Panzy. </p>
			<p class="MLP-text">„Jakpak by ne?“ řekl Sancho. „Vždyť jsem to byl u&#160;všech kozlů já, který jsem to začarování první uhodl! Je tak zakleta jako můj otec.“</p>
			<p class="MLP-text">Jakmile duchovní zaslechl o&#160;obrech, lupičích a&#160;kouzlech, poznal, že je to asi don Quijote de la Mancha, jehož příběhy vévoda obvykle četl a&#160;pro které jej mnohokráte napomínal, že prý je nesmyslem číst nesmysly. Jakmile poznal, že tomu tak opravdu jest, rozhněván zvolal: </p>
			<p class="MLP-text">„Vaše Excelence, můj pane, odpyká u&#160;Pána za to, co teď tropí tento dobrý muž. Domnívám se, že tento don Quijote nebo don Blázen, či jak jej nazývají, není tak hloupý, jak by Vaše Excelence ráda viděla, dávajíc mu možnosti k&#160;větším ještě nesmyslům a&#160;bláznovstvím.“</p>
			<p class="MLP-text">Pak se duchovní obrátil k&#160;donu Quijotovi se slovy: </p>
			<p class="MLP-text">„A&#160;vy, hliněná hlavo, kdo vám namluvil, že jste potulným rytířem a&#160;že vítězíte nad obry a&#160;zajímáte lupiče? Odejděte v&#160;klidu a&#160;poslechněte mé rady: navraťte se domů, starejte se o&#160;děti, máte-li je, spravujte své jmění, nechte toulek světem, přestaňte se živit větrem a&#160;nebuďte pro smích všem známým a&#160;neznámým. Jak jste si proboha mohl vymyslit, že byli a&#160;jsou potulní rytíři? Kdepak žijí ve Španělsku nebo v&#160;Manchi obři nebo zbojníci, zakleté Dulciney a&#160;všechny ty nesmysly, které se o&#160;vás šíří?“</p>
			<p class="MLP-text">Don Quijote naslouchal pozorně radám ctihodného chlapíka a&#160;spatřiv, že zmlkl, vyskočil, zapomínaje na povinnou úctu k&#160;hostitelům a&#160;rozhněvaně s&#160;tváří zkřivenou zvolal… Jeho odpověď vyžaduje však zvláštní kapitoly.</p>
		</div>
</body>
</html>