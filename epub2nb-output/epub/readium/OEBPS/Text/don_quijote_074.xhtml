<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-69</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-29" class="MLP-uroven2-kapitola">KAPITOLA LXIV.,<br/><span class="MLP-znak-tucna-kurziva-11b char-style-override-5">která jedná o&#160;dobrodružství, jež dona Quijota zarmoutilo nejvíce ze všech, která ho dosud byla potkala.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Historie vypráví, že žena dona Antonia Morena byla velmi spokojena vidouc Annu Felix ve svém domě; přijala ji radostně, jata stejně její krásou jako rozumem jejím, neboť obojím Maurka neobyčejně vynikala; všichni městští lidé jako přivoláni poplašným zvonem přicházeli se na ni podívat.</p>
			<p class="MLP-text">Don Quijote řekl donu Antoniovi, že názor, jejž přijal, co se osvobození dona Gregoria týče, není dobrý, že obsahuje více nebezpečí než užitku a&#160;že by bylo lépe, aby do Berberska vypravili jeho i&#160;se zbraněmi a&#160;koněm; on že by zajatce vysvobodil navzdor celému maurskému národu, jako don Gaiferos vysvobodil svou ženu Melisandru. </p>
			<p class="MLP-text">„Pamatujte, Milosti,“ řekl Sancho, „že pan don Gaiferos vysvobodil svou ženu na pevné zemi a&#160;odvedl ji do Francie po ní; ale tady, i&#160;když snad dona Gregoria vysvobodíme, nemáme ho kudy přivést do Španěl, protože vprostředku jest moře.“</p>
			<p class="MLP-text">„Na vše je lék kromě na smrt,“ odpověděl Quijote; „přistane-li lodice ke břehu, můžeme na ni vstoupiti, třebas tomu bránil celý svět.“</p>
			<p class="MLP-text">„Vaše Milost to velmi pěkně a&#160;snadno maluje,“ pravil Sancho, „ale od řeči k&#160;skutku je daleko a&#160;já se držím odpadlíka, který se mi zdá být řádný muž a&#160;dobrosrdečný.“ </p>
			<p class="MLP-text">Don Antonio řekl, že, nebude-li mít odpadlík úspěch, utekou se o&#160;pomoc k&#160;velkému donu Quijotovi, jenž se vypraví do Berberska. Dva dny potom vyplul mladík v&#160;lehké lodici se šesti vesly po každé straně, opatřené výbornou posádkou, a&#160;za další dva dny vyrazily i&#160;galeje k&#160;východu; generál požádal místokrále, aby mu laskavě oznámil průběh osvobozování dona Gregoria a&#160;osudu Anny Felix, a&#160;místokrál slíbil si vést podle jeho žádosti.</p>
			<p class="MLP-text">Jednoho jitra, když se don Quijote vybral k&#160;procházce na pobřeží, a&#160;to ve vší své zbroji, neboť, jak často říkal, zbroj mu byla ozdobou a&#160;zápas odpočinkem a&#160;on bez nich chvilku nevydržel, uzřel k&#160;sobě přicházet jakéhosi rytíře, také úplně ozbrojeného, jenž měl na štítu namalován zářící měsíc. Když byl na doslech, zvolal míře svými slovy na dona Quijota: </p>
			<p class="MLP-text">„Výtečný a&#160;nikdy náležitě nedochválený done Quijote de la Mancha, jsem rytíř Bílého měsíce, o&#160;jehož neslýchaných výkonech jsi snad slyšel. Přicházím s&#160;tebou zápasiti a&#160;vyzkoušeti sílu tvých paží, abych ti ukázal a&#160;donutil tě vyznati, že má dáma, ať je kdokoliv, je nesrovnatelně hezčí než tvá Dulcinea z&#160;Tobosa. Vyznáš-li, že je to pravda, bez okolků, uchráníš se smrti a&#160;mně ušetříš námahu zabíti tě. Budeš-li bojovati a&#160;já tě přemohu, nechci jiného zadostiučinění, než že necháš bojů, přestaneš hledati dobrodružství, sebereš se a&#160;uchýlíš se na rok do své vsi, kde budeš žíti nedotýkaje se meče, v&#160;tichém míru a&#160;užitečném klidu, neboť to prospěje vzrůstu tvého jmění a&#160;spáse tvé duše. Pakliže ty mne přemůžeš, moje hlava bude ti vydána na milost, moje zbraně a&#160;můj kůň budou tvou kořistí a&#160;na tebe přejde sláva mých výkonů. Rozmysli si, co je pro tebe lepší, a&#160;odpověz ihned, poněvadž dnešek jsem si určil za hranici k&#160;dokončení této záležitosti.“</p>
			<p class="MLP-text">Don Quijote byl překvapen, ba ohromen troufalostí rytíře Bílého měsíce i&#160;důvodem jeho výzvy i&#160;odpověděl mu klidně a&#160;přísně: </p>
			<p class="MLP-text">„Rytíři Bílého měsíce, o&#160;jehož výkonech jsem dosud nic neslyšel, přinutím vás odpřisáhnouti, že jste nikdy neviděl vznešenou Dulcineu; kdybyste ji byl viděl, vím, že byste se hleděl vystříhati tohoto sporu, poněvadž pohled na ni by vás vyvedl z&#160;bludu, že byla nebo může býti krása srovnatelná s&#160;její. Proto neříkám, že lžete, ale že jste na omylu v&#160;svém domnění, a&#160;přijímám vaše vyzvání za vytčených podmínek, a&#160;to hned, aby neprošel den, jejž jste určil; pouze vyjímám z&#160;podmínek, aby na mne přešla sláva vašich výkonů, neboť nevím jakých a&#160;kterých; jsem spokojen se svými, tak jak jsou. Zvolte tudíž část bojiště, kterou si přejete, já učiním taktéž, a&#160;komu Bůh popřeje, svatý Petr požehná.“</p>
			<p class="MLP-text">Z&#160;města zpozorovali rytíře Bílého měsíce a&#160;řekli o&#160;něm místokráli i&#160;to, že mluví s&#160;donem Quijotem de la Mancha. Místokrál se domníval, že je to nějaké nové dobrodružství nalíčené donem Antoniem Morenem nebo nějakým jiným městským kavalírem, a&#160;vyjel ihned na pobřeží v&#160;průvodu dona Antonia a&#160;mnoha jiných rytířů; přijel právě, když don Quijote obracel Rocinanta, aby se mohl náležitě rozehnat. Místokrál, vida, že oba rytíři jeví úmysl se utkati, vjel mezi ně a&#160;tázal se, z&#160;jaké příčiny se dávají tak nenadále do boje. Rytíř Bílého měsíce odpověděl, že běží o&#160;přednost v&#160;kráse, a&#160;krátce mu řekl totéž, co donu Quijotovi, i&#160;s&#160;podmínkami souboje navrženými a&#160;přijatými oběma stranami.</p>
			<p class="MLP-text">Místokrál přistoupil k&#160;donu Antoniovi a&#160;tiše se ho optal, ví-li, kdo je rytíř Bílého měsíce, nebo chtějí-li to provést donu Quijotovi nějaký žert. Don Antonio mu odvětil, že neví, ani kdo je cizinec, ani děje-li se souboj žertem nebo doopravdy. Tato odpověď uvedla místokrále do rozpaků, má-li je či nemá nechat pokračovat v&#160;boji; ale nemoha si vemluvit, že by to bylo něco jiného než žert, odstoupil a&#160;řekl: </p>
			<p class="MLP-text">„Pánové rytíři, není-li tu jiného léku než buď přiznati, buď zemřít a&#160;stojí-li pan don Quiote na svém a&#160;vy, pane rytíři Bílého měsíce, také na svém, bojujte si, je-li to vůle boží.“ </p>
			<p class="MLP-text">Rytíř Bílého měsíce poděkoval dvorně a&#160;rozumně místokráli za dovolení, jež jim dával.</p>
			<p class="MLP-text">Don Quijote učinil totéž, poručil se z&#160;plna srdce nebesům a&#160;své Dulcinei (jako vždy před bitvami, které sváděl), zvětšil znovu ještě svůj rozběh, neboť viděl, že protivník činí totéž, a&#160;beze zvuku trubky či jiného válečného nástroje, který by jim dal znamení k&#160;útoku, obrátili oba v&#160;témž okamžiku otěžemi své koně; poněvadž byl rytíř Bílého měsíce lehčí, dojel dona Quijota ve dvou třetinách cesty a&#160;utkal se s&#160;ním tak prudkým nárazem, že aniž se ho dotkl kopím, zdviženým – zdá se – v&#160;pravý čas, srazil jej i&#160;s&#160;Rocinantem nebezpečně k&#160;zemi. Skočil hned na něho a&#160;vloživ mu ostří kopí na hledí řekl: </p>
			<p class="MLP-text">„Jste přemožen, rytíři, a&#160;zemřete, neučiníte-li přiznání podle podmínek našeho souboje.“ </p>
			<p class="MLP-text">Don Quijote zmlácen a&#160;omámen, aniž zvedl hledí, odpověděl, jako by mluvil z&#160;hrobu, zesláblým a&#160;nemocným hlasem: </p>
			<p class="MLP-text">„Dulcinea z&#160;Tobosa je nejkrásnější žena na světě a&#160;já nejnešťastnější rytíř na zemi a&#160;nebylo by dobře, aby moje bezmocnost byla na úkor této pravdě. Chopte se, rytíři, kopí a&#160;vezměte si můj život, když jste si už vzal mou čest.“</p>
			<p class="MLP-text">„Toho zajisté neučiním,“ pravil rytíř Bílého měsíce, „ať žije, ať žije ve své neporušenosti pověst o&#160;kráse paní Dulciney z&#160;Tobosa; spokojím se, uchýlí-li se velký Quijote do své vesnice na rok nebo na dobu, již mu určím, jakž jsme rozhodli před početím tohoto boje.“</p>
			<p class="MLP-text">Všechno toto slyšeli místokrál a&#160;don Antonio i&#160;mnozí jiní přítomní a&#160;potom i&#160;odpověď dona Quijota, že vše ostatní vyplní jako přesný a&#160;pravý rytíř krom toho, co je na něm žádáno na úkor Dulciney.</p>
			<p class="MLP-text">Po tomto prohlášení rytíř Bílého měsíce obrátil koně a&#160;pokloniv se pohybem hlavy místokrálovi mírným klusem vjel do města. Místokrál poručil donu Antoniovi, aby odjel za ním a&#160;na určito zvěděl, kdo to je. Dona Quijota zvedli, odkryli mu tvář a&#160;objevili, že je bez krve a&#160;zpocen. Rocinante, velmi zle zřízen, nemohl se na tu chvíli ani hnout. Sancho, všecek smutný, všecek sklíčen, nevěděl, co říci a&#160;co počít; zdálo se mu, že se celá tato příhoda udála ve snu a&#160;že všecko je jen nastraženo kouzlem. Viděl tu svého pána poraženého a&#160;přinuceného vzdát se vojenského života na rok; představoval si už slavnou záři jeho výkonů zatemněnu, naděje jeho nových slibů rozptýleny, jako se rozptyluje kouř ve větru. Bál se, aby Rocinante nezůstal chromý a&#160;jeho pán s&#160;vykloubenými údy. A&#160;nebylo by to malé neštěstí, kdyby byl zůstal! Nakonec jej na nosítkách, jež dal místokrál přinést, dopravili do města a&#160;tam se vrátil i&#160;místokrál, žádostiv zvědět, kdo je rytíř Bílého měsíce, který přivedl dona Quijota do tak bídného položení.</p>
		</div>
</body>
</html>