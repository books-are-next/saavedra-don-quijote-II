<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-34</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-32" class="MLP-uroven2-kapitola">KAPITOLA XXX.<br/><span class="MLP-znak-tucna-kurziva-11b char-style-override-5">o&#160;příhodě dona Quijota u&#160;půvabné lovkyně.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">V&#160;melancholické náladě a&#160;nevůli vrátili se k&#160;zvířatům; Sancha nejvíce mrzelo zbytečné vydání, neboť mu bylo, jako by vše, co mu berou, rvali mu ze srdce. Nepromluvivše ani slova vystoupili do sedel a&#160;opouštěli slavnou řeku, don Quijote přemýšleje o&#160;své lásce a&#160;Sancho o&#160;svém zbohatnutí a&#160;to se mu tentokráte zdálo velmi vzdálené; ačkoliv byl hloupý, přece věděl, že téměř všechny skutky jeho pána jsou bláznivé, a&#160;proto hledal příležitost sebrat se a&#160;vrátiti se domů bez dlouhého dohadování a&#160;loučení; ale náhoda určila vše jinak, než jak v&#160;bázni čekal.</p>
			<p class="MLP-text">Druhého dne totiž při západu slunce vyjeli z&#160;lesa a&#160;don Quijote spatřil lidi na konci zelené louky; když se k&#160;nim přiblížil, rozeznal ovce a&#160;sokolníky. Přijel ještě blíže a&#160;spatřil uprostřed nich krásnou paní na bílém mimochodníku se zeleným postrojem a&#160;sedlem stříbrem kovaným. Paní byla oděna také v&#160;zelený, nádherný šat bohatý tak, že připomínala nádheru samu. Na levé ruce jí seděl sokol a&#160;z&#160;toho don Quijote usoudil, že jest dámou vznešenou a&#160;paní všech lovců, a&#160;také jí skutečně byla, a&#160;pravil Sanchovi: </p>
			<p class="MLP-text">„Synu můj, Sancho, odeber se k&#160;té dámě se sokolem a&#160;vyřiď jí, že já, Lví Rytíř, líbám ruku Její Kráse, a&#160;dovolí-li Její Vznešenost, že jí přijdu vskutku ruku políbit a&#160;sloužit jí, pokud mé síly stačí a&#160;ona dovolí; a&#160;hleď, Sancho, by ses nezmýlil, a&#160;nepleť do řeči svá přísloví.“</p>
			<p class="MLP-text">„Jako bych to někdy dělal,“ odpověděl Sancho, „vždyť to není poprvé, co jsem poslán se vzkazem ke vznešeným a&#160;urozeným dámám.“</p>
			<p class="MLP-text">„Kromě poselství, se kterým jsi šel k&#160;paní Dulcinei,“ poznamenal don Quijote, „nevím o&#160;žádném jiném, aspoň ne v&#160;mých službách.“</p>
			<p class="MLP-text">„To je pravda,“ odpověděl Sancho, „chci jen říci, že poctivého dlužníka nebolí zástavy a&#160;že v&#160;bohatém domě snadno se na oběd sežene. Je zbytečno mi co říkat a&#160;dávat mi upozornění, neboť jsem vším opatřen a&#160;všemu trochu rozumím.“</p>
			<p class="MLP-text">„Důvěřuji ti, Sancho,“ pravil don Quijote, „jeď tedy šťastně a&#160;opatruj tě Bůh!“</p>
			<p class="MLP-text">Sancho poháněje osla dostihl zakrátko půvabné lovkyně, před kterou sestoupil, padl na kolena a&#160;pravil: </p>
			<p class="MLP-text">„Krásná paní, rytíř, kterého můžete tamhle spatřiti, se jmenuje Lví Rytíř a&#160;jest mým velitelem a&#160;já, nazývaný doma Sancho Panza, jsem jeho sluhou. Lví Rytíř, nedávno Rytíř Smutné Postavy, posílá mě se vzkazem, aby mu Vaše Milost laskavě dovolila uskutečnit s&#160;vaším svolením, dovolením a&#160;povolením svoji touhu, totiž jak on říká a&#160;já myslím, aby mohl sloužiti Vaší výsostné Výsosti a&#160;Kráse; dovolí-li to Vaše Vznešenost, udělá dobře a&#160;jemu tím prokáže nesmírnou laskavost a&#160;přízeň.“</p>
			<p class="MLP-text">„Opravdu, milý zbrojnoši,“ na to paní, „zhostil jste se svého poslání dokonale, jak se sluší; vstaňte, neboť se nehodí, aby klečel zbrojnoš slavného rytíře, jako je Rytíř Smutné Postavy, o&#160;němž jsem již mnoho slyšela; vstaňte, příteli, a&#160;doneste svému pánu vzkaz ode mne, že jest vítán a&#160;očekáván mnou a&#160;vévodou, mým manželem, v&#160;zámečku, který zde máme.“</p>
			<p class="MLP-text">Sancho se zvedl, udiven krásou, laskavostí a&#160;zdvořilostí milé dámy a&#160;zvláště tím, že věděla o&#160;jeho pánu, Rytíři Smutné Postavy; Lvím Rytířem jej nenazývala asi proto, že to jméno přijal nedávno. Vévodkyně, jejíž jméno jest dosud neznámo, tázala se ho: </p>
			<p class="MLP-text">„Řekněte mi, bratře zbrojnoši, je vaším velitelem rytíř, o&#160;němž je vydána kniha o&#160;Důmyslném rytíři donu Quijotovi de la Mancha, který má za paní svého srdce Dulcineu z&#160;Tobosa?“ </p>
			<p class="MLP-text">„Ano, paní,“ odpověděl Sancho, „a zbrojnoš, který vystupuje nebo by měl vystupovati v&#160;té knize a&#160;kterému říkají Sancho Panza, jsem já; ledaže by mě byli zaměnili v&#160;kolébce, totiž v&#160;tiskárně.“</p>
			<p class="MLP-text">„Jsem tím velmi potěšena,“ pravila vévodkyně, „nyní jeďte, bratře Sancho, a&#160;vyřiďte svému pánu, že zdráv došel a&#160;že ho radostně vítám ve svém kraji, neboť mě nemohlo potkati nic radostnějšího pro mne.“</p>
			<p class="MLP-text">Sancho se vrátil překotně s&#160;tímto vzkazem k&#160;svému pánovi, vypravuje dopodrobna vše, co vznešená dáma řekla, a&#160;chvále prostými slovy její krásu, zdvořilost a&#160;laskavost. Don Quijote se usadil statně v&#160;sedle, opřel se v&#160;třmenech, vyzvedl hledí, popohnal Rocinanta a&#160;s&#160;vybranou zdvořilostí jel se poklonit paní vévodkyni, která zatím svému muži, vévodovi, davši jej zavolat, oznámila vzkaz dona Quijota. A&#160;poněvadž oba znali první díl tohoto vyprávění a&#160;poznali z&#160;něho divné bláznovství dona Quijota, očekávali jej radostně a&#160;zvědavě; rozhodli se, že se budou říditi jeho návrhy a&#160;přisvědčovati jeho řečem a&#160;že po celý čas, kdy bude u&#160;nich na návštěvě, budou se k&#160;němu chovati jako k&#160;bludnému rytíři a&#160;dodržovati všechny ceremonie, které znali z&#160;knih o&#160;potulných rytířích, které četli a&#160;měli velmi rádi.</p>
			<p class="MLP-text">Zatím se don Quijote přiblížil se zdviženým hledím, a&#160;když chtěl sestoupiti z&#160;koně, Sancho slezl honem mu podržet třmen; ale zapletl se slézaje z&#160;osla do provazu u&#160;sedla a&#160;nemohl se vyprostit a&#160;visel ústy a&#160;prsy k&#160;zemi. Don Quijote, který neměl ve zvyku sestupovat z&#160;koně, když mu někdo nedržel třmen, domnívaje se, že Sancho jej už drží, vyskočil ze sedla a&#160;strhl s&#160;sebou i&#160;sedlo Rocinantovo, asi špatně připevněné, a&#160;spadl na zem i&#160;se sedlem, stydě se a&#160;posílaje Sancha mezi zuby do horoucích pekel; ten stále visel nohou v&#160;provazu. Vévoda rozkázal svým lovcům, aby pomohli rytíři i&#160;zbrojnoši, a&#160;ti pomohli na nohy rytíři, potlučenému pádem.</p>
			<p class="MLP-text">Rytíř se dobelhal, jak mohl, k&#160;panstvu a&#160;chtěl pokleknouti, ale vévoda nedovolil, ihned seskočil z&#160;koně a&#160;objímaje dona Quijota pravil: </p>
			<p class="MLP-text">„Je mi líto, pane Rytíři Smutné Postavy, že váš první krok na mém majetku byl nešťastný; ale nemotornost zbrojnoše je mnohdy příčinou horších neštěstí.“</p>
			<p class="MLP-text">„Krok, při kterém jsem uviděl vás, velmožný kníže,“ odpověděl don Quijote, „nemohl býti nešťastný, i&#160;kdybych se zřítil až na dno propasti, neboť i&#160;z&#160;té by mě pozvedla čest, že jsem vás uviděl. Můj zbrojnoš&#160;– Bůh ho potrestej!&#160;– umí lépe pouštěti uzdu svého drzého jazyka než řádně přidělati a&#160;utáhnouti sedlo, aby drželo pevně; ale ať jsem, jak jsem, na zemi nebo stoje, pěšky nebo koňmo, vždy nabízím své služby paní vévodkyni, důstojné vaší manželce, důstojné paní krásy, princezně laskavosti.“</p>
			<p class="MLP-text">„Pomalu, milý pane done Quijote de la Mancha,“ zvolal vévoda, „není možno vychvalovati jinou krásu tam, kde jde o&#160;paní Dulcineu z&#160;Tobosa.“</p>
			<p class="MLP-text">Sancho Panza vypletl se zatím z&#160;provazu a&#160;přistoupiv blíže pravil dříve, než mohl jeho pán odpovědět: </p>
			<p class="MLP-text">„Nemožno popřít, ba musím potvrdit, že jest paní Dulcinea z&#160;Tobosa krásná, ale když se nejmíň čeká, vyskočí zajíc; já jsem slyšel, že to, čemu říkají příroda, je jako dílna, kde dělají z&#160;bláta hrnce, a&#160;ten, kdo udělá jeden hrnec pěkný, může udělat takové i&#160;dva nebo tři; to říkám proto, že moje paní, vévodkyně, není ošklivější než moje velitelka paní Dulcinea z&#160;Tobosa.“ </p>
			<p class="MLP-text">Don Quijote se obrátil a&#160;řekl vévodkyni: </p>
			<p class="MLP-text">„Račte laskavě pomysliti, Vznešenosti, že žádný potulný rytíř na světě neměl ve svých službách tak žvanivého a&#160;vtipného zbrojnoše, jako mám já; o&#160;tom se Vaše Milost nejlépe přesvědčí, přijme-li mě na nějaký čas do svých služeb.“ </p>
			<p class="MLP-text">Vévodkyně na to:</p>
			<p class="MLP-text">„Jsem potěšena, že je dobrý Sancho tak vtipný, neboť to dokazuje, že je rozumný, neboť vtip a&#160;půvab, jak jistě víte, pane done Quijote, hlupákům schází; a&#160;poněvadž je Sancho vtipný a&#160;milý, myslím, že je i&#160;moudrý.“ </p>
			<p class="MLP-text">„A&#160;žvanil,“ poznamenal don Quijote. </p>
			<p class="MLP-text">„To je dobře,“ pravil vévoda, „neboť mnoho žertů potřebuje také mnoho slov; a&#160;abychom řečí nemařili času, pojďte, pane Rytíři Smutné Postavy…“</p>
			<p class="MLP-text">„Lví, Milosti,“ podotkl Sancho, „Smutná Postava už je tatam, teď je Lví od hlavy k&#160;patě.“ </p>
			<p class="MLP-text">Vévoda mluvil dále: </p>
			<p class="MLP-text">„Žádám tedy pana Lvího Rytíře, aby nás doprovodil do blízkého zámku, kde bude vítán, jak toho vyžaduje jeho znamenitost a&#160;jak přijímáme já i&#160;vévodkyně všechny potulné rytíře, se kterými se setkáme.“ </p>
			<p class="MLP-text">Mezitím Sancho už upevnil a&#160;pevně přidělal Rocinantovi sedlo, don Quijote naň vystoupil, vévoda pak na krásného koně a&#160;majíce vévodkyni uprostřed uháněli k&#160;zámku. Vévodkyně žádala Sancha, aby jel vedle ní, neboť se jí nesmírně líbily vtipy, které pronášel. Sancho se nedal prosit, přidal se k&#160;nim a&#160;účastnil se hovoru k&#160;velké radosti vévodkyně i&#160;vévody; ti byli velmi potěšeni návštěvou takového potulného rytíře a&#160;podařeného zbrojnoše.</p>
		</div>
</body>
</html>