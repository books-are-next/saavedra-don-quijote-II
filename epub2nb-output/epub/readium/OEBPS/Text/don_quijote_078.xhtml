<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-73</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-33" class="MLP-uroven2-kapitola">KAPITOLA LXVIII.<br/><span class="MLP-znak-kurziva-11b char-style-override-6">o&#160;sviním dobrodružství dona Quijota.</span></p>
			<p class="MLP-text-bez1radku">Noc byla dost temná, neboť měsíc byl sice na obloze, ale nebylo ho vidět: paní Diana občas jde na procházku k&#160;protinožcům a&#160;zanechá hory v&#160;tmách a&#160;údolí v&#160;šeru. Don Quijote učinil zadost přirozenosti a&#160;vyspal se prvním spánkem, aniž si však popřál druhého. Naopak Sancho se druhého nedočkal, poněvadž první mu trval od večera do rána: v&#160;tom bylo patrno jeho výborné založení a&#160;bezstarostnost. Dona Quijota však udržovaly starosti v&#160;takové bezesnosti, že probudil Sancha a&#160;řekl mu:</p>
			<p class="MLP-text">„Divím se, Sancho, lhostejnosti tvé povahy; představuji si, že jsi z&#160;mramoru nebo bronzu, v&#160;němž není pohybu ani žádného citu. Já bdím, když ty spíš; pláči, když zpíváš; omdlévám hladem z&#160;postu, když se nemůžeš hnouti ani vydechnout z&#160;přejedení. Dobrým sluhům náleží cítiti bolesti pánů a&#160;sdíleti jejich city, alespoň pro dobré zdání. Pohleď na jasný klid této noci na samotě, v&#160;níž se nalézáme a&#160;jež nás vybízí přerušiti spánek trochou bdění. Vstaň, při svém životě, poodejdi kousek ode mne a&#160;s&#160;dobrou myslí, směle i&#160;vděčně si dej tři sta nebo čtyři sta ran na účet vysvobození Dulcineina; žádám tě o&#160;to, ba snažně prosím, neboť se nechci s&#160;tebou dostati do křížku jako onehdy, věda, že máš těžké pěsti. A&#160;až si je vysázíš, strávíme zbytek noci zpěvem: já budu zpívati o&#160;svém rozloučení, ty o&#160;své věrnosti a&#160;tím od nynějška už počnem pastýřské povolání, které budeme provozovati v&#160;naší vsi.“</p>
			<p class="MLP-text">„Pane,“ odpověděl Sancho, „nejsem jeptiška, abych z&#160;nejlepšího spánku vstával a&#160;bičoval se, a&#160;nezdá se mi, že by z&#160;bolesti po výprasku bylo snadno přejít k&#160;hudbě. Nechte mě spát, Milosti, a&#160;netrapte mě tím bičováním, sic mě přinutíte, že se nikdy nedotknu ani chlupu na svém kabátě, natož chlupu na těle.“</p>
			<p class="MLP-text">„Ó duše zatvrzelá! Ó zbrojnoši nemilosrdný! Jak zle jsem užil chleba a&#160;jak špatně uvážil milosti, které jsem ti prokázal a&#160;míním ještě prokázati! Mou zásluhou ses stal vladařem a&#160;mou zásluhou máš naději býti záhy hrabětem nebo dosíci jiného rovnocenného titulu a&#160;naděje ty budou splněny, jen co uplyne tento rok, neboť ‚post tenebras spero lucem.‘“</p>
			<p class="MLP-text">„Tomu nerozumím,“ odvětil Sancho; „rozumím jen tomu, že ve spánku nemám ani strachu, ani nadějí, ani trápení, ani slávychtivosti. Dobře budiž tomu, kdo vynalezl spánek, plášť, který přikrývá všechny lidské myšlenky, jídlo, jež zahání hlad, vodu, jež uháší žízeň, oheň, jenž zahřívá chlad, chládek, jenž mírní horko, všudyplatný peníz, jímž lze vše koupit, váhu a&#160;závaží, jež vyrovnává pasáka s&#160;králem a&#160;prosťáčka s&#160;mudrcem. Jedinou stránku špatnou má spánek, jak jsem slyšel, totiž že se podobá smrti, neboť mezi spáčem a&#160;mrtvým není valného rozdílu.“</p>
			<p class="MLP-text">„Nikdy jsem tě neslyšel hovořiti, Sancho,“ řekl don Quijote, „tak uhlazeně jako nyní. Na tom poznávám, že je pravdivé přísloví, kterého někdy užíváš: Ne s&#160;kým jsi se zrodil, ale s&#160;kým jsi chodil.“</p>
			<p class="MLP-text">„Ale hrome,“ odvětil Sancho, „teď nesypu ze sebe přísloví já, ale Vaší Milosti padají z&#160;úst po dvou, lépe než mně; ovšem, mezi mými a&#160;vašimi je asi ten rozdíl, že vaše jsou pronášena vhod a&#160;moje nevhod.“</p>
			<p class="MLP-text">Na tom byli, když uslyšeli temný hluk a&#160;drsný hřmot rozléhající se po všech oněch údolích. Don Quijote vyskočil na nohy a&#160;chopil se meče a&#160;Sancho se přikrčil za osla chráně si boky svázanou zbrojí a&#160;sedlem svého zvířete; třásl se strachem a&#160;don Quijote byl vzrušen. Hluk rostl každým okamžikem a&#160;blížil se k&#160;oběma bázlivcům nebo alespoň k&#160;jednomu, poněvadž neohroženost druhého je známa. Případ byl ten, že nějací muži hnali k&#160;prodeji na trh přes šest set vepřů a&#160;putovali s&#160;nimi právě v&#160;této chvíli; hluk, chrochtání a&#160;kručení z&#160;nich šlo takové, že ohlušilo sluch dona Quijota a&#160;Sanchův a&#160;nepoznali, oč může běžet. Veliké chrochtavé stádo klusem přiběhlo a&#160;bez úcty k&#160;důstojnosti dona Quijota a&#160;Sanchově přelilo se přes oba, rozházelo ohradu Sanchovu a&#160;strhlo nejen dona Quijota, ale přídavkem i&#160;Rocinanta. Běh, chrochtání a&#160;rychlost, s&#160;níž ta nečistá zvířata přikvačila, rozházely po zemi sedlo, zbroj, osla, Rocinanta, Sancha i&#160;dona Quijota.</p>
			<p class="MLP-text">Sancho vstal, jak jen mohl, a&#160;chtěl na svém pánovi meč, že prý zabije půl tuctu těch nafoukaných a&#160;hrubiánských vepřů: neboť už poznal, o&#160;koho běží. Don Quijote mu řekl: </p>
			<p class="MLP-text">„Nech je být, příteli; tato potupa je pokáním za můj hřích; je spravedlivým trestem nebes, aby přemoženého potulného rytíře sežrali šakalové, upíchaly vosy a&#160;potlapala prasata.“</p>
			<p class="MLP-text">„To je asi také trestem nebeským,“ odpověděl Sancho, „štípou-li zbrojnoše přemožených rytířů mouchy, žerou-li je vši a&#160;týrá-li je hlad. Kdybychom my zbrojnoši byli syny rytířů, jimž sloužíme, nebo jejich blízkými příbuznými, bylo by v&#160;pořádku, kdyby nás stíhal trest za jejich hříchy až do čtvrtého kolena; ale co mají společného Panzové s&#160;Quijoty? Teď si však znovu lehněme a&#160;prospěme to málo, co zbývá z&#160;noci, a&#160;až Bůh dá světlo, bude nám dobře.“</p>
			<p class="MLP-text">„Spi si, Sancho,“ odvětil don Quijote, „neboť ty ses k&#160;spaní narodil; já, který jsem se zrodil, abych bděl, po dobu, která do dne schází, popřeji volného běhu svým myšlenkám a&#160;ukonejším je madrigalem, který jsem dnes v&#160;noci bez tvého vědomí složil v&#160;své hlavě.“</p>
			<p class="MLP-text">„Mně se zdá,“ na to Sancho, „že myšlenky, které vedou k&#160;skládání veršíků, nemohou být valné; veršujte si, Milosti, jak chcete, a&#160;já se vyspím, jak budu moci.“ </p>
			<p class="MLP-text">Načež roztáhnuv se po vůli po zemi skrčil se a&#160;usnul, jako by ho do vody hodil, aniž ho probouzely dluhy, ručení nebo nějaká bolest.</p>
			<p class="MLP-text">Don Quijote opřen o&#160;peň buku či korkovníku (Cide Hamete neurčuje blíž, jaký to byl strom) zazpíval takto doprovázeje se vlastními vzdechy:</p>
			<p class="MLP-verse--I">„Kdykoliv; lásko, pomyslím <br/>na bolestné strasti, jež působíš, <br/>toužím, by smrt vzala mě již <br/>a&#160;byla tak muk mých ukončením.</p>
			<p class="MLP-verse--I para-style-override-3">Avšak když krok ten nastává, <br/>jímž v&#160;přístavu smrti loď přistane, <br/>radost zas nová ve mně vzplane <br/>a&#160;vzepře se život i&#160;odvaha.</p>
			<p class="MLP-verse--I para-style-override-3">Život mě takto zabíjí <br/>a&#160;naopak smrt žíti mě nutí: <br/>divné hře té bez vyhnutí <br/>jsem na pospas dán, jí bídně žiji.“</p>
			<p class="MLP-text">Každý z&#160;těchto veršů provázel mnoha vzdechy a&#160;nemálo slzami, jak se slušelo pro toho, jehož srdce tesknilo naplněno bolestí nad porážkou a&#160;vzdáleností Dulcineinou.</p>
			<p class="MLP-text">Zatím nastal den, slunce zamířilo svými paprsky Sanchovi do očí, ten procitl a&#160;protáhl se otřásaje se a&#160;napínaje lenivé údy; pohlédl na spoušť, již způsobily svině v&#160;jeho zásobárně, a&#160;proklel stádo i&#160;ostatní. Nakonec se oba znovu dali na počatou svou cestu, a&#160;když se odpoledne chýlilo ke konci, spatřili, že se proti nim blíží asi deset jezdců a&#160;čtyři nebo pět pěších. Srdce dona Quijota poskočilo a&#160;Sanchovo se zděsilo, neboť přicházející lidé měli kopí, štíty a&#160;vypadali jako do bitvy. Don Quijote se obrátil k&#160;Sanchovi a&#160;řekl: „Sancho, kdybych mohl provozovati své vojenské povolání a&#160;můj slib mi nevázal paže, tuto výpravu, která se k&#160;nám blíží, bych slupl na posezení; ale je možné, že je to něco jiného, než čeho se bojíme.“</p>
			<p class="MLP-text">Zatím jezdci dojeli, zvedli kopí, beze slova obklopili dona Quijota a&#160;napřáhli mu kopí na záda i&#160;prsa hrozíce mu smrtí. Jeden z&#160;pěšáků položil prst na ústa na znamení, aby mlčel, chopil se uzdy Rocinantovy a&#160;odvedl jej ze silnice; ostatní pěšáci ženouce před sebou Sancha i&#160;osla, všichni za zázračného mlčení, dali se za tím, který vedl dona Quijota; rytíř se chtěl dvakrát nebo třikrát zeptat, kam ho odvádějí a&#160;co chtějí, ale sotva hnul rty, už mu je zavíraly hroty kopí. Sanchovi se vedlo stejně: sotva jevil chuť promluvit, jeden z&#160;pěších jej píchl bodákem a&#160;stejně i&#160;osla, jako by byl chtěl také mluvit.</p>
			<p class="MLP-text">Snesla se noc, přidali do kroku a&#160;v&#160;obou zajatcích vzrostl strach, obzvláště když uslyšeli, že jim občas říkají: </p>
			<p class="MLP-text">„Hýbejte se, troglodyti! Mlčte, barbaři! Táhněte, lidožrouti! Nebrečte, Skyti! Nevykulujte oči, raubířští Polyfémi, masožraví dravci!“ </p>
			<p class="MLP-text">A&#160;ještě jinými jmény těmto podobnými mučili sluch ubohého pána a&#160;sluhy. Sancho si u&#160;sebe říkal cestou: „My že jsme volovití? My že jsme kamnáři a&#160;žrouti! My že jsme feny, na které se volá ‚Tu máš, na‘? Ta jména se mi nelíbí, nedobrý vítr fouká a&#160;všechno neštěstí na nás dopadá najednou jako na psa hůl; a&#160;kéž skončí toto nešťastné dobrodružství jen tou holí!“ </p>
			<p class="MLP-text">Don Quijote jel omámen, aniž mohl vším svým rozmyslem uhodnout, co znamenají ta jména plná urážlivosti, která jim dávají a&#160;ze kterých mu bylo jasno, že nelze čekat nic dobrého, ale lze se bát mnoha zlého.</p>
			<p class="MLP-text">Téměř o&#160;hodině z&#160;půlnoci přijeli do zámku, v&#160;němž don Quijote dobře poznal zámek vévodův, kde před nedávnem pobývali. </p>
			<p class="MLP-text">„Bůh mi pomoz,“ řekl si, jakmile poznal místo, „co to jen bude? V&#160;tomto domě je přece vše dvornost a&#160;dobré chování! Ale poraženým dobré se mění v&#160;zlé a&#160;zlé v&#160;horší.“ </p>
			<p class="MLP-text">Vstoupili na hlavní zámecké nádvoří a&#160;spatřili, že je ozdobeno a&#160;vypraveno způsobem, který zvýšil jejich údiv a&#160;zdvojnásobil strach, jak se uvidí v&#160;následující kapitole.</p>
		</div>
</body>
</html>