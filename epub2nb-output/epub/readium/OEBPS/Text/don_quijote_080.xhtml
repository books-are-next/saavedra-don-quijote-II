<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-75</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-35" class="MLP-uroven2-kapitola">KAPITOLA LXX.,<br/><span class="MLP-znak-tucna-kurziva-11b char-style-override-5">která následuje za šedesátou devátou a&#160;jedná o&#160;věcech nutných k&#160;jasnosti této historie.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Sancho spal té noci na přenosném lůžku v&#160;témž pokoji jako don Quijote, čemuž by se byl chtěl vyhnout, kdyby byl mohl, neboť dobře věděl, že ho jeho pán nenechá spát samým ptaním a&#160;odpovídáním a&#160;jemu se nechtělo tuze mluvit: cítil ještě bolesti z&#160;nedávného mučení a&#160;ty mu poutaly jazyk a&#160;bylo by mu bývalo milejší spát o&#160;samotě v&#160;chatrči než v&#160;té bohaté komnatě se společníkem. Jeho obava byla tak oprávněná a&#160;podezření tak bezpečné, že sotva se jeho pán uložil, řekl: </p>
			<p class="MLP-text">„Co myslíš, Sancho, o&#160;příhodě této noci? Velká a&#160;mocná je síla odmítnutí v&#160;lásce, neboť jsi na vlastní oči spatřil Altisidoru mrtvou, a&#160;ne snad šípem, ani mečem, také ne jinou vojenskou zbraní, ani smrtelnými jedy, nýbrž žalostí nad chladností a&#160;pohrdáním, s&#160;nimiž jsem s&#160;ní vždy jednal.“</p>
			<p class="MLP-text">„Ať si s&#160;Pánembohem umřela, kdy chtěla a&#160;čím chtěla,“ odpověděl Sancho, „a mne mohla nechat doma, protože ani jsem nebyl do ní zamilován, ani jsem jí jakživ nepohrdl. Já nevím a&#160;nemohu si domyslit, čím se děje, že spása Altisidory, dívky spíš rozmarné než moudré, má něco společného s&#160;mukami Sancha Panzy, jak jsem už řekl. Teď jsem ovšem už jasně a&#160;zřetelně poznal, že na světě jsou kouzelníci a&#160;kouzla, a&#160;Bůh mi od nich pomoz, protože sám si pomoci neumím. Přes to prosím Vaši Milost, abyste mě nechal spát a&#160;více se mne neptal, nechcete-li, abych vyskočil z&#160;okna.“</p>
			<p class="MLP-text">„Spi, milý Sancho,“ odvětil don Quijote, „dovoluje-li ti popíchání, poštípání a&#160;šňupky, které jsi dostal.“</p>
			<p class="MLP-text">„Žádná bolest,“ odvětil Sancho, „se nevyrovnala urážlivým šňupkám, a&#160;to jen z&#160;toho důvodu, že mi je daly dueni, aby do nich hrom! A&#160;teď znovu prosím, aby mě Vaše Milost nechala spát, poněvadž spánek je ulehčením pro ty, kdo bdíce trpí neštěstími.“</p>
			<p class="MLP-text">„Budiž,“ pravil don Quijote, „a Bůh buď s&#160;tebou!“</p>
			<p class="MLP-text">Oba usnuli a&#160;zatím Cide Hamete, autor tohoto dlouhého vypravování, vypsal a&#160;vylíčil, co přimělo vévody k&#160;uspořádání zmíněné ceremonie; praví, že bakalář Sanson Carrasco nezapomněl, jak rytíř Zrcadlový byl přemožen a&#160;sražen donem Quijotem, kterážto porážka a&#160;pád zvrhla a&#160;zmařila všechny jeho úmysly; usmyslil si pokusit se znovu, doufaje v&#160;lepší výsledek než minule; zvěděl od panoše, který přinesl dopis a&#160;dar Tereze Panzové, ženě Sanchově, kde don Quijote mešká, vyhledal si novou zbroj a&#160;koně a&#160;do štítu si vložil bílý měsíc; to vše naložil na mezka vedeného sedlákem, ne však Tomé Cecialem, svým bývalým zbrojnošem, aby ho ani Sancho, ani don Quijote nepoznali. Tak dospěl až na zámek vévody, jenž ho poučil o&#160;cestě a&#160;směru, jímž se don Quijote bere, aby se účastnil turnajů v&#160;Zaragoze; také mu vylíčil šprým, který si s&#160;ním ztropil udáním podmínek Dulcineina vysvobození, které se mělo uskutečnit na útraty Sanchova zadku; konečně mu i&#160;pověděl o&#160;žertu, který vyvedl Sancho svému pánu, namluviv mu, že Dulcinea je kouzlem proměněna v&#160;selku, a&#160;jak vévodkyně, jeho žena, namluvila Sanchovi, že se mýlí on sám a&#160;že Dulcinea začarována vskutku jest. Tomu se bakalář nemálo zasmál a&#160;podivil, rozvažuje nad lstivostí i&#160;prostotou Sanchovou i&#160;nad nesmírným bláznovstvím dona Quijota.</p>
			<p class="MLP-text">Vévoda jej požádal, aby se, nalezne-li dona Quijota, vrátil touže cestou, ať už přemožen nebo vítěz, a&#160;řekl mu, co jej potkalo. Bakalář tak učinil: vydal se za ním, v&#160;Zaragoze jej nenalezl, pokračoval v&#160;cestě a&#160;stalo se mu, co bylo vylíčeno. Vrátil se přes zámek vévodův a&#160;vypověděl mu vše, i&#160;podmínky souboje, a&#160;že se don Quijote – jakožto čestný potulný rytíř – už vrací splnit své slovo a&#160;uchýlit se na rok do své vsi, za kteroužto dobu, pravil bakalář, může se vyléčit ze svého bláznovství: jen za tím účelem se on tak přetvářel, neboť je prý žalostná věc, aby rytíř tak rozumný jako don Quijote byl blázen. Potom se rozloučil s&#160;vévodou a&#160;vrátil se do své vsi, aby tam čekal na dona Quijota přicházejícího za ním.</p>
			<p class="MLP-text">Zde nalezl vévoda příležitost uspořádat onen šprým; do té míry se bavil dobře donquijotstvím a&#160;sanchovstvím; dal střežiti blízké i&#160;vzdálené cesty na všech stranách zámku, kudy se domníval, že by se don Quijote mohl vracet, mnoha svými sluhy jízdními i&#160;pěšími, kteří jej měli, najdou-li ho, násilím či po dobrém přivést do zámku; ti ho našli, dali zprávu vévodovi, jenž, věda předem co činit, jakmile zvěděl o&#160;jeho příchodu, dal zapálit pochodně a&#160;svítilny na dvoře a&#160;položil Altisidoru na katafalk se všemi vylíčenými obřady, tak věrnými a&#160;dobře nastrojenými, že jim v&#160;pravdě málo scházelo. Cide Hamete praví, že pokládá vysměváčky za stejné blázny jako vysmívané a&#160;že měli vévodové sami na dva prsty do hlouposti, když se tak namáhali ztropit si žert ze dvou pošetilců.</p>
			<p class="MLP-text">Když dva naše hrdiny zastal den, jeden spal, jako by ho do vody hodil, a&#160;druhý bděl v&#160;rozháraných myšlenkách; zachtělo se jim vstáti, neboť don Quijote, ať poražený, ať vítěz, neměl nikdy zalíbení v&#160;poduškách zahálce přejících. Altisidora, po mínění dona Quijota z&#160;mrtvých vstalá, pokračujíc v&#160;žertování svých pánů vstoupila do jeho pokoje, ověnčená touže korunou, již měla na katafalku, oděna v&#160;tuniku z&#160;bílého hedvábí, posetou zlatými květy, s&#160;vlasy rozpuštěnými po ramenou a&#160;opírajíc se o&#160;hůl z&#160;černého, přejemného ebenu. Don Quijote, popleten a&#160;zmaten její přítomností, se skrčil a&#160;přikryl téměř nad hlavu přikrývkami a&#160;žíněnkami lože, aniž se jeho oněmělý jazyk zmohl na nějakou dvornost. Altisidora se posadila do křesla u&#160;hlavy jeho lože, vzdychla hluboce a&#160;něžným, slabým hlasem mu řekla:</p>
			<p class="MLP-text">„Jestliže urozené dámy a&#160;zdrženlivé dívky nedbají cti a&#160;dovolují svému jazyku porušit všechnu slušnost a&#160;veřejně vyhlásit tajemství, jež jejich srdce chová, znamená to, že jsou v&#160;slepé uličce. Já, pane done Quijote de la Mancha, jsem jedna z&#160;nich; jsem stísněna, přemožena a&#160;zamilována, ale přes to vše trpělivá a&#160;počestná, a&#160;to do té míry, že mi puklo srdce mlčením a&#160;zemřela jsem. Po dva dny jsem byla mrtva pro krutost, s&#160;níž ses ke mně choval, </p>
			<p class="MLP-verse--I">ó, tvrdší než mramor k&#160;nářkům mým, </p>
			<p class="MLP-text">necitelný rytíři, anebo alespoň pokládána za mrtvou těmi, kdo mě viděli; a&#160;kdyby Láska majíc se mnou slitování nebyla vložila lék v&#160;utrpení tohoto dobrého zbrojnoše, byla bych zůstala tam, na onom světě.“</p>
			<p class="MLP-text">„Zrovna tak dobře mohla jej Láska vložit v&#160;utrpení mého osla,“ řekl Sancho, „byl bych jí za to vděčný. Ale povězte mi, paní, a&#160;nebesa vás obdařte jiným, něžnějším milencem, než je můj pán! Co jste viděla na onom světě? Copak je v&#160;pekle? Poněvadž ten, kdo zemře ze zoufalství, nemůže skončit jinde než v&#160;pekle.“</p>
			<p class="MLP-text">„Abych vám pravdu řekla,“ odpověděla Altisidora, „já jsem asi nezemřela úplně, protože jsem se do pekla nedostala; kdybych do něho byla přišla, rozhodně bych odtamtud byla nevyvázla, i&#160;kdybych byla chtěla. Ve skutečnosti jsem se dostala jen k&#160;pekelné bráně, kde si asi tucet čertů hrálo míčem: všichni měli kalhoty a&#160;kabátce s&#160;valonskými límci, zdobenými flámskými krajkami a&#160;stejnými manžetami, z&#160;nichž jim paže čněly na čtyři prsty, aby se ruce zdály delší; v&#160;nich drželi plamenné pálky, nejvíce mě překvapilo, že místo míčů užívali knih plných větru a&#160;cucků, což je podivuhodné a&#160;nevídané; ale ještě více jsem byla udivena, když jsem viděla, že při té hře všichni chrochtají, všichni se hádají a&#160;proklínají, ač mezi hráči bývá přirozeno, že se získávající radují a&#160;prohrávající rmoutí.“</p>
			<p class="MLP-text">„To není nic divného,“ odvětil Sancho, „protože ďáblové, ať hrají, nebo ne, vyhrávají, nebo ne, nikdy nemohou být spokojeni.“</p>
			<p class="MLP-text">„Tak tomu asi bude,“ odpověděla Altisidora, „ale naplňuje mě udivením ještě jedno (totiž, tenkrát mě naplnilo), že po prvním letu byl míč zničen a&#160;nemohlo ho být použito podruhé; a&#160;tak tam pršely knihy nové i&#160;staré až kupodivu. Jedné z&#160;nich, nové, lesklé a&#160;pěkně svázané, dali ránu, až z&#160;ní vyrazili vnitřek a&#160;rozmetali listy. Jeden čert ptal se druhého: </p>
			<p class="MLP-text">‚Podívejte se, co je to za knihu.‘ </p>
			<p class="MLP-text">A&#160;ten mu odpověděl: </p>
			<p class="MLP-text">‚To je druhý díl vypravování o&#160;donu Quijotovi de la Mancha, nikoliv složený původním svým autorem Cidem Hametem, ale jakýmsi Aragoncem, který se vydává za rodáka z&#160;Tordesillas.‘</p>
			<p class="MLP-text">‚Pryč s&#160;ní odtud,‘ na to první čert, ‚hoďte ji do propastí pekelných, ať jí už mé oči nevidí.‘</p>
			<p class="MLP-text">‚Je tak špatná?‘ druhý zase. </p>
			<p class="MLP-text">‚Tak špatná,‘ vece první, ‚že kdybych já sám ji schválně chtěl udělat horší, neuměl bych.‘ </p>
			<p class="MLP-text">Pokračovali ve hře napalujíce další knihy a&#160;já, poněvadž jsem slyšela jmenovat dona Quijota, kterého tolik miluji a&#160;jemuž tolik přeji, snažila jsem se zapamatovat si toto vidění.“</p>
			<p class="MLP-text">„Bylo to jistě vidění,“ řekl don Quijote, „protože jsem jediný na světě a&#160;ono vypravování jde už z&#160;ruky do ruky, ale v&#160;žádné se nepozdrží, protože každý do něho kopne. Nebyl jsem uražen, slyše, že se toulám jako strašidlo po temnotách podzemských a&#160;v&#160;světle pozemském, neboť nejsem to já, o&#160;němž ona historie jedná. Kdyby byla dobrá, věrná a&#160;pravdivá, bude žíti po staletí; ale jsouc špatná nemá daleko od své kolébky do hrobu.“ </p>
			<p class="MLP-text">Altisidora se chystala pokračovat ve svých nářcích na dona Quijota, když jí don řekl: </p>
			<p class="MLP-text">„Mnohokráte jsem vám řekl, paní, že mě mrzí, že jste zaměřila svými touhami na mne, když vám přece mohu býti nanejvýš vděčný, nikoliv spláceti vám rovnou. Narodil jsem se, abych náležel Dulcinei z&#160;Tobosa, a&#160;osud, je-li jaký, mě určil pro ni; mysliti, že jiná kráska zaujme místo, které v&#160;mém srdci má, znamená mysliti nemožné. Toto je dostatečné poučení, abyste se znovu uchýlila do mezí své počestnosti, neboť nikdo nemůže býti nucen k&#160;nemožnostem.“ </p>
			<p class="MLP-text">Altisidora slyšíc to projevovala hněv a&#160;uraženost. </p>
			<p class="MLP-text">„Jako že je Bůh nade mnou, pane slanečku, hlavo hmoždířová, datlová pecko, paličatější a&#160;tvrdší než sedlák, jejž je marno prosit, když si něco umíní, skočím-li na vás, vyškrábu vám oči! Myslíte si snad, pane poražený a&#160;pane seřezaný, že jsem umřela pro vás? Všecko, co jste viděl této noci, bylo jen nalíčeno, já nejsem ženská, abych si pro takové velbloudy nechala bolet špínu za nehtem, natož abych umírala.“</p>
			<p class="MLP-text">„Tomuhle rád věřím,“ řekl Sancho; „je k&#160;smíchu, že by zamilovaní umírali z&#160;lásky; říkat to o&#160;sobě, to dovedou; ale skutek utek.“</p>
			<p class="MLP-text">Za těchto řečí vstoupil hudebník, zpěvák a&#160;básník, jenž zpíval ony dvě uvedené Stance, poklonil se hluboce donu Quijotovi a&#160;řekl: </p>
			<p class="MLP-text">„Pane rytíři, mějte a&#160;veďte mě v&#160;počtu svých nejvěrnějších služebníků, neboť již dlouho jsem vám oddán, jak pro vaši slávu, tak pro vaše výkony.“ </p>
			<p class="MLP-text">Don Quijote mu odpověděl: </p>
			<p class="MLP-text">„Povězte mi, Milosti, kdo jste, ať moje zdvořilost je spravedlivá k&#160;vašim zásluhám.“ </p>
			<p class="MLP-text">Mladík odvětil, že je hudebníkem a&#160;chvalopěvcem z&#160;minulé noci. </p>
			<p class="MLP-text">„Zajisté,“ na to don Quijote, „Vaše Milost má nádherný hlas; ale to, co jste zpíval, nebylo podle mého příliš vhodné, neboť co mají Stance Garcilasovy společného se smrtí této dámy?“</p>
			<p class="MLP-text">„Nedivte se tomu, Milosti,“ zněla odpověď hudebníkova, „jeť zvykem nevychovaných básníků naší doby psát, jak koho napadne, a&#160;krást z&#160;kohokoliv, ať je to vhodné, nebo ne, a&#160;nemohou zapět nebo napsat hlouposti, aby nebyla prohlašována za básnickou licenci.“</p>
			<p class="MLP-text">Don Quijote byl by si přál odpovědět; ale vyrušili jej vévoda s&#160;vévodkyní, kteří k&#160;němu vešli: bavili se vespolek dlouho a&#160;příjemně a&#160;Sancho měl tolik vtipů a&#160;zlomyslnosti, že se vévodové znovu podivili jeho prostotě i&#160;bystrosti. Don Quijote je poprosil, aby mu dovolili odjet téhož dne, neboť prý přemoženým rytířům jako on spíše náleží obývat chlév než královské paláce. Dali mu dovolení ochotně a&#160;vévodkyně se ho zeptala, uchovala-li si Altisidora jeho přízeň. Odpověděl: </p>
			<p class="MLP-text">„Vězte, paní moje, že se všechno zlo v&#160;té dívce rodí ze zahálčivosti, pro niž je lékem počestné a&#160;ustavičné zaměstnání. Řekla mi zde, že se v&#160;pekle nosí krajky, a&#160;poněvadž je asi umí paličkovati, ať je z&#160;ruky nepouští: budou-li jí létati v&#160;rukou háčkovací paličky, nebude jí poletovati myslí obraz nebo obrazy předmětu její lásky. To jest pravda, to je mé zdání a&#160;to je má rada.“</p>
			<p class="MLP-text">„A&#160;má také,“ připojil Sancho, „neboť jsem za celý svůj život neviděl krajkářku, která by pro lásku zemřela: pracující děvčata myslí spíš na ukončení svých prací než na milování. To říkám ze svého, neboť pokud okopávám, nevzpomínám na svou starou, totiž na svou Terezu Panzovou, kterou mám raději než oko v&#160;hlavě.“</p>
			<p class="MLP-text">„Velmi dobře pravíte, Sancho,“ řekla vévodkyně, „a já zařídím, aby se od nynějška moje Altisidora zabývala nějakou ruční prací, neboť je v&#160;nich učiněnou mistryní.“</p>
			<p class="MLP-text">„Není třeba, paní, užívat tohoto léku,“ odvětila Altisidora, „protože myšlenka na ukrutnost, s&#160;níž se ke mně zachoval tenhle tulácký lupič, vypudí mi ho z&#160;hlavy bez dalších prostředků. A&#160;s&#160;dovolením Vaší Vznešenosti bych ráda odtud odešla, abych už nemusila patřit ne na jeho smutnou postavu, ale na jeho ošklivou a&#160;ohavnou figuru.“</p>
			<p class="MLP-text">„Tohle mi připomíná,“ řekl vévoda, „co se povídá:</p>
			<p class="MLP-verse--I">Ten, kdo urážky pronáší, <br/>je blízek odpuštění.“</p>
			<p class="MLP-text">Altisidora se zatvářila, jako by otírala šátečkem oči, a&#160;poklonivši se svým pánům opustila pokoj. </p>
			<p class="MLP-text">„Prorokuju ti,“ řekl Sancho, „ubohé děvče, prorokuju ti, pravím, zlý osud, protože ses zapletla s&#160;duší z&#160;rákosu a&#160;srdcem z&#160;dubu. Věru, kdyby to bylo se mnou, jinak by kohout kokrhal.“ </p>
			<p class="MLP-text">Tím byla rozmluva skončena, don Quijote se oblékl, pojedl s&#160;vévody a&#160;odjel odpoledne.</p>
		</div>
</body>
</html>