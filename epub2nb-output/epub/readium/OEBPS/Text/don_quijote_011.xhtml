<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-7</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-5" class="MLP-uroven2-kapitola">KA<a id="x.5139"></a>PITOLA III.,<br/><span class="MLP-znak-tucna-kurziva-11b char-style-override-5">v&#160;níž se vypravuje o&#160;směšném uvažování dona Quijota, Sancha&#160;Panzy a&#160;bakaláře Sansona Carrasca.</span></p>
			<p class="MLP-text-bez1radku">Don Quijote se zamyslil, čekaje na bakaláře Carrasca, od kterého doufal, že se doví události, zaznamenané v&#160;knize, o&#160;které se Sancho zmínil; nechtěl vůbec věřiti, že by podobná historie už byla, neboť na ostří jeho meče neuschla dosud krev jeho nepřátel, nad kterými zvítězil, a&#160;už rozšiřovali, že jeho vznešené, hrdinské činy jsou vydány tiskem. Proto se domníval, že je vytiskl nějaký učenec, přítel nebo nepřítel, čarodějnou mocí; byl-li to přítel, že chtěl jeho činy oslaviti a&#160;povznést nad skutky vznešeného bludného rytířstva; jestliže nepřítel, že to udělal, aby je ponížil a&#160;zařadil mezi nejhanebnější činy, které kdy o&#160;nějakém zbrojnoši byly napsány.</p>
			<p class="MLP-text">Pravda, řekl si v&#160;duchu, nikdy nic nebylo zaznamenáno o&#160;hrdinných skutcích zbrojnošů, a&#160;jestliže skutečně takové vyprávění je, potom musí býti skvělé, znamenité, vznešené, nádherné i&#160;pravdivé, neboť pojednává o&#160;bludném rytíři. Tím se poněkud utěšil; mrzelo ho ovšem, že historie jest napsána Maurem, soudě podle jména Cide, a&#160;od Maurů nelze očekávati pravdy, neboť většinou jsou to povídálkové a&#160;lháři. Bál se, že mluví o&#160;jeho lásce nepěkně, a&#160;tím že by čest jeho paní Dulciney z&#160;Tobosa byla poškozena; on, který pohrdal královnami, císařovnami i&#160;dívkami různých stavů, přemáhaje útoky pudů, přál si, aby spisovatel vytkl jeho věrnost a&#160;úctu, jakou k&#160;ní choval; a&#160;tak zamyšleného, pohříženého do tohoto přemýšlení našli jej Sancho a&#160;Carrasco, který byl donem Quijotem zdvořile uvítán, jakmile vešel.</p>
			<p class="MLP-text">Bakalář, přestože byl nazýván Sanson, nebyl statný, ale za to velice potměšilý; byl bledý, ale velmi chytrý. Bylo mu asi čtyřiadvacet let, tváře měl kulaté, nos dohůry, ústa široká a&#160;to vše ukazovalo na zlomyslnou povahu; rád vtipkařil, což dokázal tím, že spatřiv dona Quijota padl na kolena a&#160;zvolal:</p>
			<p class="MLP-text">„Velkodušný pane, done Quijote de la Mancha, podejte mi ruku, neboť při šatu svatého Petra, který nosím, ač nemám jiného svěcení mimo prvá čtyři, Vaše Milost jest neslavnější ze všech bludných rytířů, kteří kdy žili a&#160;budou žíti na tomto světě. Požehnán buď Cide Hamete Benengeli, který vylíčil historii vašich hrdinských skutků, i&#160;zvědavec, který se pokusil o&#160;přeložení jich z&#160;arabštiny do obyčejné naší španělštiny k&#160;zábavě lidské mysli.“</p>
			<p class="MLP-text">Don Quijote ho zvedl a&#160;pravil:</p>
			<p class="MLP-text">„Skutečně tedy je o&#160;mně kniha, kterou sepsal vzdělaný Maur?“</p>
			<p class="MLP-text">„Ano, pane,“ odpověděl Sanson, „a vím, že až do dnešního dne bylo vydáno dvanáct tisíc výtisků, jak dokazuje Portugalsko, Barcelona a&#160;Valencie, kde byla tištěna, a&#160;je prý tištěna i&#160;v&#160;Antverpách; jsem přesvědčen, že nebude řeči, do které by nebyla přeložena.“</p>
			<p class="MLP-text">„Muže vznešeného a&#160;ctnostného těší nejvíce,“ řekl na to don Quijote, „když kniha líčící jeho slavné skutky jest vydána ještě za jeho života v&#160;různých jazycích; dím slavné skutky, neboť kdyby běželo o&#160;opak, žádná smrt by se tomu nevyrovnala.“</p>
			<p class="MLP-text">„Jde-li o&#160;ctnost a&#160;slávu,“ podotkl bakalář, „vynikla Vaše Milost nad všechny bludné rytíře; Maur i&#160;křesťan, každý ve své řeči, hleděli ukázati vznešenost Vaší Milosti, odvahu v&#160;nesnázích, trpělivost v&#160;neštěstí a&#160;nezdarech, a&#160;čestnost a&#160;věrnost v&#160;čisté lásce Vaší Milosti k&#160;velitelce své, doně Dulcinei z&#160;Tobosa.“</p>
			<p class="MLP-text">„Neslyšel jsem nikdy nazývat svou paní Dulcineu doňou, pouze paní Dulcineou z&#160;Tobosa, je tedy chybné ve vyprávění,“ poznamenal Sancho Panza.</p>
			<p class="MLP-text">„Tohle ovšem není vážná námitka,“ řekl Carrasco.</p>
			<p class="MLP-text">„Zajisté,“ pravil don Quijote; „řekněte mi, Milosti pane bakaláři, které činy v&#160;oné knize jsou nejvíce chváleny?“</p>
			<p class="MLP-text">„Soudí se o&#160;tom různě, podle vkusu,“ pravil bakalář, „jedni chválí dobrodružství s&#160;větrnými mlýny, které Vaše Milost pokládala za obry a&#160;hromotluky, druzí příběh se stoupami; některým se líbí popis obou vojsk, z&#160;nichž se stala později stáda ovcí, jiným příhoda s&#160;mrtvým, kterého nesli pohřbít do Segovie; jeden tvrdí, že nevšední je osvobození galejníků, druhý je nadšen dobrodružstvím s&#160;dvěma obry, z&#160;nichž se vyloupli kněží, a&#160;pří s&#160;odvážným Biskajcem.“</p>
			<p class="MLP-text">„Řekněte mi,“ přerušil ho Sancho, „zaznamenává kniha také příhodu s&#160;Yanguejci, když Rocinante lezl za těmi vysokými hrozny?“</p>
			<p class="MLP-text">„Nic neopominul spisovatel,“ pronesl Sanson, „zaznamenává úplně všechno, dokonce i&#160;kotrmelce, které metal Sancho na pokrývce.“</p>
			<p class="MLP-text">„Kotrmelce jsem dělal, ale ve vzduchu, ne na pokrývce, bohužel více, než jsem si přál,“ odpověděl Sancho.</p>
			<p class="MLP-text">„Zdá se mi,“ řekl don Quijote, „že v&#160;každé historii zde, na zemi, jest časté střídání štěstí a&#160;neštěstí, zvláště v&#160;příhodách o&#160;bludných rytířích; v&#160;nich nemůže být stále štěstí.“</p>
			<p class="MLP-text">„Avšak někteří, již tyto příhody četli, tvrdí, že by s&#160;velkým potěšením viděli, kdyby spisovatelé vynechali některé z&#160;velmi četných výprasků, které stihly dona Quijota při častých hádkách,“ řekl Carrasco.</p>
			<p class="MLP-text">„V&#160;tom právě je pravdivost vyprávění,“ podotkl Sancho.</p>
			<p class="MLP-text">„Ze zdvořilosti jich neměli zaznamenávati,“ řekl don Quijote, „vždyť není vůbec třeba zmiňovati se o&#160;událostech, které nemění pravdu historie, pakliže se jimi snižuje význam hrdiny vyprávění. Věru, Eneáš nebyl tak pobožný, jak napsal Vergil ani Odysseus tak vychytralý, jak to vylíčil Homér.“</p>
			<p class="MLP-text">„Ano,“ odvětil Sanson, „ale je zcela různé psáti báseň nebo historii; básník může opěvovati události na újmu pravdě, tak, jak by si je přál míti, ale historik musí je psáti tak, jak se skutečně udály, nevynechávaje nic z&#160;pravdy a&#160;nic nezveličuje.“</p>
			<p class="MLP-text">„Tedy, jestliže ten Maur vypráví jen holou pravdu,“ řekl Sancho, „jsem přesvědčen, že mezi ranami mého pána jsou zapsány též moje, poněvadž vždy, když měřili záda Jeho Milosti, měřili hned moje celé tělo; to mě nepřekvapuje, neboť podle řeči mého pána jsou údy účastny bolesti hlavy.“</p>
			<p class="MLP-text">„Vy jste lišák, Sancho,“ na to don Quijote, „zapamatujete si vše, když ovšem chcete.“</p>
			<p class="MLP-text">„Nemohu zapomenout na výprask, který jsem utržil, i&#160;kdybych chtěl, mám dosud modřiny na žebrech,“ řekl Sancho.</p>
			<p class="MLP-text">„Buďte zticha, Sancho,“ odvětil don Quijote, „nepřerušujte pana bakaláře, neboť ho žádám, aby pokračoval, co je dále o&#160;mně ve zmíněné knize.“</p>
			<p class="MLP-text">„A&#160;také o&#160;mně,“ řekl Sancho, „neboť náležím prý mezi hlavní deky.“</p>
			<p class="MLP-text">„Reky, ne deky, příteli Sancho,“ řekl Sanson.</p>
			<p class="MLP-text">„Také vy už kářete?“ tázal se Sancho. „To tedy tak pokračujte, a&#160;neukončíme to do smrti.“</p>
			<p class="MLP-text">„Ať mě Bůh trestá, Sancho,“ odpověděl bakalář, „nejste-li druhým rekem celé historie a&#160;někteří by raději poslouchali vás než nejchytřejšího z&#160;celé historie, ale mnozí tvrdí, že jste velmi důvěřivý, když jste pokládal za pravdu slib o&#160;vládě nad ostrovem, daný vám zde donem Quijotem.“</p>
			<p class="MLP-text">„Slunce ještě svítí,“ podotkl don Quijote, „až bude Sancho starší, bude také rozumnější a&#160;schopnější k&#160;vládě než dosud.“</p>
			<p class="MLP-text">„Pro Krista, pane,“ zvolal Sancho, „ostrov, který bych nedovedl řídit teď, nedokážu řídit ani v&#160;letech Metusalemových; neštěstí je, že zmíněný ostrov je bůhvíkde a&#160;nikoliv, že bych neměl schopnost jej řídit.“</p>
			<p class="MLP-text">„Ponechte to Bohu, Sancho,“ řekl don Quijote, „všechno možná skončí lépe, než myslíte, vždyť ani list nespadne ze stromu bez svolení božího.“</p>
			<p class="MLP-text">„Máte pravdu,“ odpověděl Sanson, „a bude-li Bůh chtíti, bude Sancho vládnouti tisíci ostrovů, ne pouze jednomu.“</p>
			<p class="MLP-text">„Znám vládce,“ řekl Sancho, „kteří mi podle mého mínění nedosahují ani k&#160;patám, nazývají je však Výsosti a&#160;obsluhují je na stříbrném nádobí.“</p>
			<p class="MLP-text">„To nejsou vládcové ostrovů,“ odvětil Sanson, „ale bezvýznamné lidičky. Ti, co vládnou na ostrovech, musí znát aspoň gramatiku.“</p>
			<p class="MLP-text">„Co je gram, bych ještě věděl,“ řekl Sancho, „s tou tikou si však nevím rady a&#160;ani tomu nerozumím. Ale necháme zatím ostrovy v&#160;rukou božích, ony to zařídí, jak bude nejlépe; ale povídám, pane bakaláři Sansone Carrasco, že mě neobyčejně těšilo, že ten, co napsal to vypravování, mluví o&#160;mně pěkným způsobem. Protože, na mou víru dobrého zbrojnoše, kdyby o&#160;mně povídal věci, jež by nějak snižovaly starého křesťana, jímž jsem, promluvil bych si s&#160;ním, až by nás hluší sami uslyšeli.“</p>
			<p class="MLP-text">„To by znamenalo dělat zázraky,“ namítl Sanson.</p>
			<p class="MLP-text">„Ať je to zázrak, nebo ne,“ zvolal Sancho, „jen ať je každý na pozoru, co vypravuje a&#160;zaznamenává, a&#160;neplácá nesmysly, jak se mu zamane.“</p>
			<p class="MLP-text">„Nalezli však chybu v&#160;té historii,“ řekl bakalář; „spisovatel vložil do ní novelu: ‚Nevhodně zvědavý‘; není napsána špatně nebo nesprávně, ale není v&#160;ní nic společného s&#160;Vaší Milostí, done Quijote.“</p>
			<p class="MLP-text">„Sázím se, že ten hlupák pletl páté přes deváté,“ zvolal Sancho.</p>
			<p class="MLP-text">„Teď vidím,“ pravil don Quijote, „že spisovatel mé historie nebyl vědec, ale prázdný mluvka, píšící ji ledabyle a&#160;bez rozvahy, aniž se staral o&#160;to, jak dopadne, jako to udělal Orbaneja, malíř z&#160;Ubedy, který byv otázán, co maluje, odpověděl: ‚Až co z&#160;toho bude!‘ Kdysi vymaloval kohouta velice neuměle a&#160;špatně, takže musil vedle připsati: ‚Tohle je kohout‘; tak to asi bude také s&#160;knihou o&#160;mně a&#160;budou asi nutné vysvětlivky, aby se jí rozumělo.“</p>
			<p class="MLP-text">„Mýlíte se,“ řekl Sanson, „jest velmi zřetelná a&#160;není v&#160;ní nic nesrozumitelného; mládež ji pročítá, děti si v&#160;ní slabikují, muži jí rozumějí a&#160;starci ji velebí; lidé různých vrstev ji dokonale znají a&#160;chápou a&#160;spatří-li nějakou herku, ihned zvolají: ‚To je Rocinante!‘; pážata ji však pročítají nejvíce; v&#160;žádném předpokoji panského domu nechybí Don Quijote; jakmile jej jeden odloží, druhý jej uchvátí a&#160;mnohdy jej jeden chce, ačkoliv jej druhý ještě nedočetl. Vůbec celá kniha je velmi příjemná a&#160;zábavná, podobná nebyla ještě napsána; nenajdeš v&#160;ní stopu neslušného slova, ani rouhavé myšlenky.“</p>
			<p class="MLP-text">„Psáti jinak znamenalo by lež, nikoli pravdu,“ odvětil don Quijote, „a&#160;dějepisec, který si pomáhá lží, měl by býti upálen jako penězokaz; nechápu však, co donutilo spisovatele, aby tam vkládal cizí novely a&#160;povídky, vždyť látka o&#160;mně je dosti obsáhlá; držel se asi přísloví: ‚Čím víc, tím líp‘; kdyby však vypsal všechny mé myšlenky, povzdechy, dobrá předsevzetí i&#160;skutky a&#160;pláč, měl by knihu větší než všechny Tostadovy spisy dohromady. Neboť skutečně, pane bakaláři, podle mého mínění pro psaní jakýchkoli knih a&#160;příhod je zapotřebí ducha vytříbeného a&#160;schopného posudku; vyprávěti vtipně a&#160;psáti žertovně jest vlastností velkých lidí. V&#160;divadelní hře nejmoudřejší osobou bývá hlupák, neboť nesmí býti omezen, kdo se tváří omezeným. Dějepisectví mi připadá jako posvěcená věc, musí být v&#160;ní pravda, neboť tam, kde je pravda, je Bůh; ale mnozí píší a&#160;sypou ze sebe knihy jako smažené šišky.“</p>
			<p class="MLP-text">„Žádná kniha není tak špatná, aby v&#160;ní nebylo něco pravdy,“ řekl bakalář.</p>
			<p class="MLP-text">„Nepochybuji o&#160;tom,“ pravil don Quijote, „stává se však často, že lidé, kteří zaslouženě dobyli své pověsti a&#160;povznesli ji svými spisy, jakmile je dovolili vytisknout, ztratili všecko nebo pověst hodně pošramotili.“</p>
			<p class="MLP-text"><span>„Důvod jest asi v&#160;tom,“ odpověděl Sanson, „že vytištěný spis je možno přečísti pohodlně a&#160;tím postřehnouti všechny chyby; je</span>-li spisovatel slavný, tím také posudek je přísnější. Slavní básníci a&#160;výteční historikové svým skvělým nadáním budí obyčejně závist u&#160;lidí, kteří posuzují spisy cizí pro své vlastní i&#160;cizí potěšení a&#160;sami nevydali tiskem dílo vlastní.“</p>
			<p class="MLP-text">„Nedivím se tomu,“ na to don Quijote, „mnozí bohoslovci kážou špatně, ale znamenitě vytknout chyby těch, kteří káží!“</p>
			<p class="MLP-text">„Jest tomu skutečně tak,“ odpověděl Carrasco; „přál bych si, aby kazatelé nevyhledávali prášku v&#160;nádherném slunečním jasu díla, které hanobí, neboť i&#160;když aliquando dormitat Homerus, ať vzpomenou, jak dlouho bděl, aby stvořil dílo se stínem nejmenším; je docela možné, že to, co pokládají za špatné, je jako mateřská znamínka, která mnohdy zkrášlují obličeje; tvrdím, že je to velká odvaha vydati tiskem knihu, neboť není vůbec možno, aby všechny čtenáře zaujala a&#160;vyhověla jim.“</p>
			<p class="MLP-text">„Historie o&#160;mně zaujala asi málokoho,“ řekl don Quijote.</p>
			<p class="MLP-text">„Právě naopak, poněvadž jako stultorum infinitus est numerus, tak jsou bez počtu ti, kteří četli knihu se zájmem; mnozí však soudí, že spisovatel nemá paměti příliš spolehlivé a&#160;přesné, neboť zapomněl vyprávěti o&#160;zloději, který vzal Sanchovi osla, jen se dovídáme ze spisu, že mu byl ukraden a&#160;zanedlouho se Sancho projíždí zase na témž soumaru, aniž ho někdo přivedl zpět; také podotýkají, že zapomněl vyprávěti, k&#160;čemu Sancho upotřebil sta dukátů nalezených v&#160;Sieře Moreně; zapomněl se o&#160;nich zmíniti a&#160;mnozí jsou zvědavi, co s&#160;nimi udělal a&#160;zač je utratil; to jsou asi nejdůležitější vady, které onen spis má.“</p>
			<p class="MLP-text">Sancho na to: „Dnes nemám času, pane Sansone, abych tu něco vykládal a&#160;vypočítával, je mi nějak špatně od žaludku, a&#160;jestliže se neposilním dobrým vínem, padnu tu jako kláda; víno mám doma a&#160;má stará na mne čeká; jakmile se však najím, vrátím se a&#160;budu vyprávěti Vašim Milostem a&#160;všem zvědavým o&#160;ztrátě osla a&#160;o&#160;útratě sta dukátů.“ Nečekaje na odpověď beze slova odešel.</p>
			<p class="MLP-text">Don Quijote prosil a&#160;žádal bakaláře, aby neodcházel a&#160;zůstal na večeři. Bakalář pozvání přijal a&#160;při jídle, při kterém měli také dvě holoubata, rozmlouvali o&#160;rytířstvu; Carrasco vyhověl rozmaru dona Quijota, po hostině si pospali, a&#160;když se Sancho vrátil, dali se znovu do hovoru.</p>
		</div>
</body>
</html>