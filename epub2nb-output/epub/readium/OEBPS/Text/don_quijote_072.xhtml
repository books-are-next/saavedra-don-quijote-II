<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-67</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-27" class="MLP-uroven2-kapitola">KAPITOLA LXII.,<br/><span class="MLP-znak-tucna-kurziva-11b char-style-override-5">jež jedná o&#160;dobrodružství čarovné hlavy a&#160;jiných dětinstvích, jež je dlužno vypovědět.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Don Quijote byl tedy uhoštěn u&#160;muže jménem dona Antonia Morena, rytíře bohatého a&#160;moudrého, přejícího počestné a&#160;slušné zábavě; přijav dona Quijota do domu hledal způsob, jak by jeho bláznovství učinil veřejným, aniž by mu ublížil, neboť není žertem, co bolí, a&#160;není řádnou kratochvílí, co škodí druhému. První, co učinil, bylo, že odňal donu Quijotovi zbroj a&#160;vyvedl jej v&#160;jeho těsném a&#160;špinavě žlutém oděvu na balkon nad jednu z&#160;hlavních městských ulic, na oči lidí a&#160;kluků, kteří si jej prohlíželi jako opici. Znovu před ním pobíhali ti lidé v&#160;okázalém šatě, jako by se byli tak ustrojili pro něho a&#160;ne pro to, že byl svátek, a&#160;Sancho byl neobyčejně spokojen, neboť se mu zdálo, že se dostal, aniž věděl jak, znovu na svatbu, jako byla Camachova, znovu do domu, jako byl dům dona Diega de&#160;Miranda, a&#160;znovu do zámku, jako byl vévodův.</p>
			<p class="MLP-text">Toho dne jedlo u&#160;dona Antonia několik přátel a&#160;všichni uctívali dona Quijota a&#160;jednali s&#160;ním jako s&#160;potulným rytířem, z&#160;čehož se necítil radostí, všecek nadšen a&#160;pyšný. Sancho měl tolik vtipných řečí, že všichni sluhové domu i&#160;kdo jej slyšeli, mu zrovna viseli na ústech. Don Antonio řekl Sanchovi u&#160;stolu: </p>
			<p class="MLP-text">„Zde máme zprávy, milý Sancho, že tak rád slepičí hrudí a&#160;špekové knedlíky, že, zbudou-li vám, schováte si je na druhý den za ňadry.“</p>
			<p class="MLP-text">„Ne, pane, to není to,“ odpověděl Sancho, „dbám více na čistotu než na najedení a&#160;pán můj don Quijote, zde přítomný, dobře ví, že nám oběma stačí na týden hrst žaludů nebo ořechů. Je ovšem pravda, že když mi někde náhodou dají krávu, jsem tam hned s&#160;provazem, totiž jím, co mi dají, a&#160;jsem spokojen s&#160;časy, jaké jsou. A&#160;kdyby někdo říkal, že jsem nenasytný a&#160;špinavý žrout, mějte za to, že nemluví pravdu. A&#160;řekl bych to ještě jinak, kdybych se neohlížel na úctyhodné brady okolo stolu.“</p>
			<p class="MLP-text">„Zajisté,“ pravil don Quijote, „že zdrženlivost a&#160;čistota, s&#160;nimiž Sancho jí, mohou býti zapsány a&#160;vryty do bronzových desek na věčnou památku věkům budoucím. Ovšem, má-li hlad, zdá se trochu hltavý, protože jí spěšně a&#160;žvýká plnými ústy, nicméně čistotu vždy zachovává a&#160;v&#160;době, kdy byl vladařem, naučil se jísti obřadně: to jedl dokonce vidličkou hrozny, ba i&#160;jádra granátová.“</p>
			<p class="MLP-text">„Jak?“ řekl don Antonio, „vladařem že byl Sancho?“</p>
			<p class="MLP-text">„Ano,“ odpověděl Sancho, „a to na ostrově Baratarii. Vládl jsem tam deset dní, až se hory zelenaly, a&#160;za tu dobu jsem přišel o&#160;všechen klid a&#160;naučil jsem se pohrdat všemi vladařstvími světa. Utekl jsem odtamtud, spadl jsem do sklepa a&#160;měl jsem se už za mrtva, ale zázračně jsem vyvázl.“ </p>
			<p class="MLP-text">Don Quijote vyprávěl podrobně celý průběh vladaření Sanchova, což se velmi líbilo posluchačům.</p>
			<p class="MLP-text">Když bylo sklizeno ze stolu, don Antonio vzal dona Quijota za ruku a&#160;odvedl jej do osamělého pokoje, kde nebylo jiné ozdoby mimo stůl z&#160;pestrého mramoru, jak se zdálo, spočívající na jedné noze také mramorové: na stole stálo poprsí, asi z&#160;bronzu, na způsob poprsí římských císařů, od hrudi nahoru. Don Antonio prošel s&#160;donem Quijotem celým pokojem, obešel několikrát stůl a&#160;potom řekl: </p>
			<p class="MLP-text">„Nyní, pane done Quijote, když mám jistotu, že nás nikdo neslyší a&#160;neposlouchá, chci vám svěřit jednu z&#160;nejzvláštnějších příhod či spíše nevídaností, jež si lze mysliti, s&#160;podmínkou, že Vaše Milost uloží, co jí řeknu, do nejzazší skrýše mlčení.“</p>
			<p class="MLP-text">„Přísahám,“ odpověděl don Quijote, „a pro větší jistotu na skrýš tu položím ještě kámen. Chci totiž, abyste věděl, Milosti&#160;– done Antonio (neboť již znal jeho jméno), že mluvíte s&#160;mužem, jenž má sice uši k&#160;slyšení, ale ne jazyk k&#160;mluvení; proto můžete bezpečně přenésti, co máte na srdci svém, na srdce moje a&#160;býti jist, že jste to uvrhl do propasti mlčení.“</p>
			<p class="MLP-text">„Spoléhaje na tento slib,“ odpověděl don Antonio, „udivím Vaši Milost tím, co nyní uvidí a&#160;uslyší, a&#160;ulehčím poněkud bolesti, již mi působí, že nemám, komu bych svěřil své tajemství, přičemž nelze spolehnout na každého.“</p>
			<p class="MLP-text">Don Quijote byl napjat čekaje, kam povedou tyto předběžné okolky; zatím jej don Antonio vzal za ruku a&#160;přejel jí bronzovou hlavu a&#160;celý stůl i&#160;mramorovou nohu, na níž spočíval; pak řekl: </p>
			<p class="MLP-text">„Tato hlava, pane done Quijote, byla zhotovena jedním z&#160;největších čarodějů a&#160;kouzelníků, jež svět měl a&#160;který byl tuším Polák rodem a&#160;žák slavného Escotilla, o&#160;němž se vypráví tolik divů. Byl zde, v&#160;mém domě, a&#160;za odměnu tisíce dukátů, kterou jsem mu dal, pořídil tuto hlavu, jež má tu vlastnost a&#160;moc, že odpoví, nač se jí kdo otáže; zkoumal směry větrů, kreslil souhvězdí, pozoroval hvězdy, všímal si světových stran a&#160;nakonec ji stvořil tak dokonalou, jak ji poznáme zítra; neboť v&#160;pátek bývá něma, a&#160;poněvadž dnes je pátek, jsme nuceni čekat do zítřka. Zatím si můžete, Milosti, rozmyslit, nač se jí budete přát zeptat, neboť vím ze zkušenosti, že mluví pravdu ve všech svých odpovědích.“</p>
			<p class="MLP-text">Don Quijote byl udiven schopností a&#160;vlastností hlavy a&#160;váhal donu Antoniovi uvěřit: ale vida, že se za velmi krátkou dobu přesvědčí, neřekl nic, jen mu poděkoval za zjevení tak velkého tajemství. Opustili pokoj, don Antonio zavřel dveře na klíč a&#160;odešli do síně, kde dleli ostatní pánové. Zatím jim Sancho vyprávěl mnohá dobrodružství a&#160;příhody, které potkaly jeho pána.</p>
			<p class="MLP-text">Toho večera vyvedli dona Quijota na procházku, beze zbraně, oblečeného jako do ulice, zahaleného do pláště z&#160;podšívaného sukna, v&#160;němž by se byl za oné letní doby zapotil, i&#160;kdyby byl z&#160;ledu. Poručili svým sluhům, aby zabavili Sancha a&#160;nenechali ho vyjít z&#160;domu. Don Quijote nejel na Rocinantovi, ale na vysokém mezku volného kroku, velmi dobře vystrojeném. Přes ramena mu dali plášť a&#160;na záda, aniž o&#160;tom věděl, přišili pergamen, kde napsali velikým písmem: Toto je don Quijote de la Mancha. Když procházka počala, nápis přivábil oči každého, kdo jej viděl, a&#160;zatímco četli: Toto je don Quijote de la Mancha; rytíř se divil, že každý, kdo naň pohlédne, jej jmenuje a&#160;zná; obrátiv se k&#160;donu Antoniovi po svém boku pravil: </p>
			<p class="MLP-text">„Velká je přednost, již potulné rytířství v&#160;sobě obsahuje, neboť činí známým a&#160;slavným toho, kdo je vyznává, po všech končinách země; vskutku, hleďte, pane done Antonio, že i&#160;děti tohoto města, jež mne nikdy neviděly, mě znají.“</p>
			<p class="MLP-text">„Tak jest, pane done Quijote,“ odpověděl don Antonio; „jako oheň nemůže zůstat skryt a&#160;uzavřen, ani ctnost nemůže zůstat dlouho neznáma: ta pak, jež je získána řemeslem rytířským, září a&#160;trůní nade všemi ostatními.“</p>
			<p class="MLP-text">Stalo se pak, že dona Quijota beroucího se vším tím popsaným nadšením spatřil jakýsi Kastilec a&#160;ten přečetl si nápis na jeho zádech a&#160;zvolal: </p>
			<p class="MLP-text">„Čert s&#160;tebou, done Quijote de la Mancha! Jak ses mohl dostat až sem a&#160;přežít ty nesčetné výprasky, které si neseš na hřbetě? Jsi blázen, ale kdybys jím byl doma a&#160;v&#160;hranicích své potřeštěnosti, bylo by dobře; ty však umíš pobláznit a&#160;ohlupit každého, kdo s&#160;tebou jedná a&#160;promluví: jen se podívej na ty pány, co tě provázejí. Vrať se, hlupáku, domů a&#160;hleď si svého jmění, své ženy a&#160;svých dětí a&#160;nech těch duchaprázdností, které ti užírají smyslu a&#160;pokřivují rozum.“</p>
			<p class="MLP-text">„Bratře,“ řekl don Antonio, „jděte si svou cestou a&#160;nedávejte rady tomu, kdo se vás o&#160;ně neprosí. Pan don Quijote de la Mancha je velmi moudrý a&#160;my, kteří ho provázíme, nejsme žádní hlupáci. Ctnost jest ctít všude, kde ji lze nalézti, a&#160;ať vás čert vezme a&#160;nelezte, kde vás nevolají!“</p>
			<p class="MLP-text">„Bůh ví, že máte pravdu,“ odpověděl Kastilec; „protože dávat rady tomuhle človíčkovi je jako házet hrách na stěnu. Ale přec mě zpropadeně mrzí, že dobrý rozum, který prý tento potřeštěnec ve všem jeví, mu odtéká struhou jeho potulného rytířství. A&#160;ať mě skutečně čert vezme, jak pravíte, mne i&#160;všechny mé potomky, jestliže ode dneška, i&#160;kdybych byl živ déle než Methusalem, dám někomu radu, i&#160;když mě o&#160;ni požádá.“ </p>
			<p class="MLP-text">Rádce odešel a&#160;procházka pokračovala; ale kluci a&#160;všechen lid se tak tlačili, aby si přečetli nápis, že jej musil don Antonio sundat, jako by donu Quijotovi smetal něco jiného.</p>
			<p class="MLP-text">Přišla noc, i&#160;vrátili se domů: bylo tam shromáždění dam, neboť žena dona Antonia, paní urozená a&#160;veselá, hezká a&#160;vtipná, pozvala jiné své přítelkyně, aby přišly uctít jejího hosta a&#160;pobavit se jeho nevídaným bláznovstvím. Množství jich přišlo, nádherně se povečeřelo a&#160;zábava počala téměř o&#160;deseti v&#160;noci. Mezi dámami byly dvě rozpustilé a&#160;vysměvavé, a&#160;ač zcela počestné, trochu nevázané, když měly příležitost pobavit se žertem bez závady. Ty uchvátily s&#160;takovým spěchem dona Quijota k&#160;tanci, že ho celého potrhaly, nejen na těle, ale i&#160;na duchu. To byl kus podívané na figuru dona Quijota, dlouhého, napjatého, hubeného, žlutého, těsně upjatého v&#160;šatu, nešikovného a&#160;zvláště nikterak neskočného. Dámičky jakoby kradí naň milostně dotíraly a&#160;on, také jakoby kradí, je odmítal; ale vida se vehnána do úzkých samou láskou řekl hlasitě: </p>
			<p class="MLP-text">„Fugite, partes adversae! Dopřejte mi klidu, hříšné myšlenky! Odstupte, dámy, se svými touhami, neboť královna tužeb mých, nevyrovnatelná Dulcinea z&#160;Tobosa, nedovolí, aby touha po někom jiném než po ní si mě podmanila a&#160;zotročila.“</p>
			<p class="MLP-text">A&#160;řka to sedl si uprostřed síně na zem, potrhán a&#160;polámán tím tanečním cvičením. Don Antonio dal jej odnést na lože a&#160;první, kdo se ho zmocnil, byl Sancho, který řekl: </p>
			<p class="MLP-text">„Ať mě sám, náš pane, ale že jste si zatancoval! Myslíte, že všichni hrdinové umějí tančit a&#160;všichni bludní rytíři křepčit? Myslíte-li si to, povídám, že se mýlíte: znám člověka, který se spíš odváží zabít obra, než by si povyskočil. Kdyby vám běželo o&#160;dupáka, zastoupil bych vás, ten tančím jako jestřáb. Ale k&#160;panskému tanci neumím ani první krok.“ </p>
			<p class="MLP-text">Těmito a&#160;jinými řečmi Sancho návštěvníky zábavy rozesmál; svého pána uložil na postel a&#160;přikryl jej, aby se vypotil z&#160;toho mrazného tance.</p>
			<p class="MLP-text">Den nato, zdálo se donu Antoniovi, že bude dobře vyzkoušet čarovnou hlavu, i&#160;zavřel se v&#160;pokoji, kde byla hlava uložena, ve společnosti dona Quijota, Sancha, dalších svých dvou přátel a&#160;obou dam, které zřídily dona Quijota při tanci a&#160;zůstaly přes tu noc u&#160;ženy dona Antonia. Vylíčil jim vlastnost hlavy, prozradil jim tajemství a&#160;prohlásil, že to je první den, co schopnost čarovné hlavy bude dokázána. Krom obou přátel dona Antonia nikdo jiný neznal čertovo kopýtko kouzla, a&#160;kdyby se don Antonio svým druhům nebyl předem vyznal, i&#160;oni by byli upadli v&#160;údiv jako ostatní, neboť jinak nebylo ani lze: tak dovedně a&#160;zručně byla hlava zhotovena.</p>
			<p class="MLP-text">První, kdo přistoupil k&#160;uchu hlavy, byl sám don Antonio a&#160;řekl jí tiše, ale ne tak, aby všichni neslyšeli: </p>
			<p class="MLP-text">„Řekni mi, hlavo, pro moc, kterou v&#160;sobě chováš, co si nyní myslím?“ </p>
			<p class="MLP-text">A&#160;hlava mu odpověděla bez hnutí rtů, jasně a&#160;zřetelně, že všichni rozuměli: </p>
			<p class="MLP-text">„Nezabývám se myšlenkami.“ </p>
			<p class="MLP-text">Slyšíce to všichni byli ohromeni, tím spíše, že v&#160;celém pokoji ani okolo stolu nebylo lidského tvora, který by byl mohl dát onu odpověď. </p>
			<p class="MLP-text">„Kolik je nás zde?“ znovu se otázal don Antonio. A&#160;bylo mu odpověděno stejným tichým hlasem: </p>
			<p class="MLP-text">„Jste tu ty a&#160;tvoje žena, dva tvoji přátelé a&#160;dvě její přítelkyně, slavný rytíř jménem don Quijote de la Mancha a&#160;jeho zbrojnoš, který se nazývá Sancho Panza.“ </p>
			<p class="MLP-text">Rozumí se, že se podivili znovu, a&#160;rozumí se, že se jim zježily vlasy na hlavě z&#160;čirého úděsu. Don Antonio odstoupil od hlavy a&#160;řekl:</p>
			<p class="MLP-text">„To mi stačí, abych pochopil, že jsem nebyl oklamán tím, kdo mi tě prodal, hlavo moudrá, hlavo výmluvná, hlavo odpovídající a&#160;podivuhodná! Ať jde jiný a&#160;otáže se, nač si přeje!“</p>
			<p class="MLP-text">A&#160;poněvadž ženy jsou obyčejně všetečné a&#160;rády vyzvídají, první přistoupila jedna z&#160;obou přítelkyň ženy dona Antonia a&#160;dala hlavě tuto otázku:</p>
			<p class="MLP-text">„Řekni mi, hlavo, co mám činit, abych byla velmi hezká?“</p>
			<p class="MLP-text">A&#160;odpověď zněla: </p>
			<p class="MLP-text">„Buď velmi počestná!“</p>
			<p class="MLP-text">„Víc na tobě nechci,“ řekla tazatelka. Potom přistoupila její družka, řkouc: </p>
			<p class="MLP-text">„Chtěla bych vědět, hlavo, zdali mě můj manžel miluje či ne.“ </p>
			<p class="MLP-text">Bylo jí odpověděno: </p>
			<p class="MLP-text">„Hleď na to, jak se k&#160;tobě chová, a&#160;zvíš to.“ </p>
			<p class="MLP-text">Vdaná žena odstoupila, řkouc: </p>
			<p class="MLP-text">„Tahle odpověď nestála za otázku, protože se rozumí samo sebou, že chování prozrazuje vůli toho, jenž jedná.“</p>
			<p class="MLP-text">Potom přišel jeden z&#160;přátel dona Antonia s&#160;otázkou: </p>
			<p class="MLP-text">„Kdo jsem?“ A&#160;dostal odpověď: </p>
			<p class="MLP-text">„Však to víš.“</p>
			<p class="MLP-text">„Na to se tě neptám,“ odvětil rytíř, „ale abys mi řekla, víš-li to ty.“</p>
			<p class="MLP-text">„Ano, vím,“ byla odpověď, „jsi don Pedro Noriz.“</p>
			<p class="MLP-text">„Více vědět nechci, neboť to stačí, abych pochopil, hlavo, že víš všecko.“ </p>
			<p class="MLP-text">Odstoupil a&#160;přiblížil se druhý přítel a&#160;zeptal se: </p>
			<p class="MLP-text">„Řekni mi, hlavo, po čem touží můj prvorozený syn?“</p>
			<p class="MLP-text">„Už jsem řekla,“ zněla odpověď, „že se nezabývám touhami. Ale přece ti mohu říci, že si tě tvůj syn přeje pochovat.“</p>
			<p class="MLP-text">„Máš pravdu,“ pravil rytíř, „to vidím na vlastní oči; lze to nahmatat prstem.“ </p>
			<p class="MLP-text">A&#160;více se netázal. Žena dona Antonia řekla: </p>
			<p class="MLP-text">„Nevím, hlavo, nač se tě ptát; chtěla bych jen vědět, zda se budu po mnohá léta těšit dobrému svému manželu.“ </p>
			<p class="MLP-text">A&#160;odpověď pravila: </p>
			<p class="MLP-text">„Zajisté že ano, neboť jeho zdraví a&#160;umírněný způsob života slibují dlouhá léta, jež si mnozí lidé často zkracují nestřídmostí.“</p>
			<p class="MLP-text">Potom přistoupil don Quijote se slovy: </p>
			<p class="MLP-text">„Řekni mi ty, kdo odpovídáš: bylo pravda nebo sen, co vypravuji, že mě potkalo v&#160;jeskyni Montesínově? Jsou zajištěny rány mého zbrojnoše Sancha? Uskuteční se vysvobození Dulciney?“</p>
			<p class="MLP-text">„Co se jeskyně týče,“ zněla odpověď, „dalo by se mnoho říci: je v&#160;tom ze všeho trochu; rány Sanchovy budou postupovat pomalu a&#160;vysvobození Dulciney dojde náležité skutečnosti.“</p>
			<p class="MLP-text">„Více si nepřeji zvěděti,“ pravil don Quijote, „neboť, jak spatřím Dulcineu vysvobozenu, řeknu si, že najednou přichází štěstí, kterého bych si mohl jen přáti.“</p>
			<p class="MLP-text">Poslední tazatel byl Sancho a&#160;tázal se takto: </p>
			<p class="MLP-text">„Hlavo, dostanu náhodou ještě jedno vladařství? Vybřednu ze zbrojnošské nouze? Uvidím ještě ženu a&#160;děti?“ </p>
			<p class="MLP-text">Na to mu bylo odpověděno:</p>
			<p class="MLP-text">„Dostane se ti vladařství nad tvým domem; vrátíš-li se domů, uvidíš ženu i&#160;děti; vystoupíš-li ze služby, přestaneš být zbrojnošem.“</p>
			<p class="MLP-text">„Dobrotivý Bůh,“ pravil Sancho, „tohle bych si dovedl říci sám; hůř by neodpověděl ani prorok Hloupý Honza.“</p>
			<p class="MLP-text">„Osle,“ řekl don Quijote, „co chceš, aby ti odpověděli. Nestačí ti, že odpovědi, které hlava dala, odpovídají na dané otázky?“</p>
			<p class="MLP-text">„Stačí,“ na to Sancho, „ale přál bych si, aby se vyslovila šíře a&#160;pověděla toho víc.“</p>
			<p class="MLP-text">Tím se skončilo dotazování a&#160;odpovídání, ale ne údiv všech, kromě dvou přátel dona Antonia, kteří znali háček. Cide Hamete Benengeli jej hned vysvětluje, aby čtenářstvo nenapínal a&#160;aby se nedomnívalo, že se v&#160;hlavě ukrýval nějaký kouzelník nebo neobyčejné tajemství; praví, že si don Antonio Moreno pořídil doma tuto hlavu podle jiné, kterou viděl v&#160;Madridu a&#160;již zhotovil jakýs rytec pro svou zábavu a&#160;překvapování nevědomých; zařízení bylo pak toto: deska stolu byla dřevěná, nabarvená a&#160;nalakovaná, jako by byla z&#160;mramoru, a&#160;stejně i&#160;noha, na které stála, se čtyřmi orlími drápy, které z&#160;ní čněly pro větší rovnováhu. Hlava, jež se podobala obrazu či soše římského císaře a&#160;byla bronzové barvy, byla celá dutá a&#160;stejně dutá byla i&#160;deska stolu, do níž zapadala tak přesně, že nebylo vůbec znát jejich zapojení. Noha stolu byla rovněž dutá a&#160;dutina její souvisela s&#160;prsy a&#160;hrdlem hlavy a&#160;to vše ústilo do pokoje pod místností, kde byla socha. Celou tou dutinou nohy, stolu, hrdla a&#160;prsou sochy vedla plechová roura, tak těsně, že nemohla nikým být spatřena. V&#160;místnosti dolení, odpovídající pokoji nahoře, stál ten, kdo měl odpovídat, ústa přiložena k&#160;ústí, takže hlas jako hlásnou troubou šel shora dolů a&#160;zdola nahoru, zřetelně a&#160;jasně, takže nebylo lze poznat nástrahu.</p>
			<p class="MLP-text">Synovec dona Antonia, vtipný a&#160;chytrý student, odpovídal; poněvadž byl poučen svým panem strýcem, kdo má toho dne s&#160;ním vejít do pokoje k&#160;hlavě, bylo mu snadno odpovědět hbitě a&#160;přesně na první otázku; na ostatní odpověděl dohady, ale chytrými, jsa sám chytrý. Ba Cide Hamete praví, že tento div trval deset nebo dvanáct dní; ale městem se rozneslo, že don Antonio chová ve svém domě čarovnou hlavu odpovídající všem tazatelům, a&#160;tu don Antonio, boje se, aby se věc nedonesla k&#160;sluchu bdělých stráží naší Víry, vysvětlil záležitost pánům inkvizitorům, ti pak mu rozkázali, aby hlavu zničil a&#160;dále nepokračoval, aby nevědomý lid nebyl pohoršován; ale v&#160;domnění dona Quijota a&#160;Sancha Panzy hlava zůstala čarovnou a&#160;odpovídající, ovšem na větší spokojenost dona Quijota než Sancha Panzy.</p>
			<p class="MLP-text">Rytíři městští, aby se zalíbili donu Antoniovi a&#160;zalichotili donu Quijotovi a&#160;poskytli mu příležitost k&#160;projevu jeho pošetilostí, rozhodli, že turnaj prstencový bude za šest dní; nestalo se tak, a&#160;proč, zvíme později.</p>
			<p class="MLP-text">Don Quijote dostal chuť projít se městem pomalu a&#160;pěšky, boje se, aby ho nepronásledovali kluci, kdyby jel na koni, a&#160;tak on i&#160;Sancho s&#160;dalšími dvěma sluhy, které mu dal don Antonio, vydali se na procházku. Stalo se, že jda kterous ulicí don Quijote zvedl oči a&#160;spatřil nade dveřmi velikým písmem: Zde se tisknou knihy; to jej velmi potěšilo, neboť do té doby neviděl žádnou tiskárnu a&#160;přál si poznat její zařízení. Vstoupil se vším svým průvodem a&#160;uviděl, že tu se tiskne, tam opravuje, zde sází, onde sazba zlepšuje, zkrátka uviděl celé ono zřízení, jež je vidět ve velkých tiskárnách. Don Quijote přistoupil k&#160;jedné přihrádce a&#160;zeptal se, co se v&#160;ní dělá; sazeči odpověděli, on se podivil a&#160;šel dál.</p>
			<p class="MLP-text">Mezi jinými zastavil i&#160;jednoho a&#160;ptal se ho, co dělá on. Sazeč odvětil: </p>
			<p class="MLP-text">„Pane, tento kavalír, který je zde,“ a&#160;při tom ukázal na muže velmi dobré postavy a&#160;značné vážnosti, „přeložil jistou toskánskou knihu do naší španělštiny a&#160;já ji vysazuji pro tisk.“</p>
			<p class="MLP-text">„Jak se ta kniha nazývá?“ ptal se don Quijote. Na to překladatel odvětil: </p>
			<p class="MLP-text">„Pane, v&#160;toskánštině se kniha nazývá ‚Le bagatelle‘.“</p>
			<p class="MLP-text">„A&#160;co odpovídá slovu le bagatelle v&#160;naší španělštině?“</p>
			<p class="MLP-text">„Le bagatelle,“ řekl překladatel, „jest, jako bychom my španělsky řekli ‚maličkosti‘; ačkoliv je tato kniha svým jménem skromná, obsahuje a&#160;uzavírá v&#160;sobě mnoho věcí dobrých a&#160;podstatných.“</p>
			<p class="MLP-text">„Já,“ pravil don Quijote, „znám trochu toskánsky a&#160;pyšním se, že umím přednášeti několik stancí Ariostových. Ale povězte mi, milostivý pane, (ne, že bych chtěl zkoušeti vtip Vaší Milosti, ale prostě jsem zvědav), našel jste ve své knize někdy slovo ‚piňata‘?“</p>
			<p class="MLP-text">„Ano, mnohokrát,“ odpověděl překladatel. </p>
			<p class="MLP-text">„A&#160;jak je překládáte do španělštiny?“ tázal se don Quijote. </p>
			<p class="MLP-text">„Jak bych je jinak překládal,“ na to druhý, „než ‚hrnec‘?“</p>
			<p class="MLP-text">„U&#160;všech všudy,“ řekl don Quijote, „jak jen jste v&#160;toskánské řeči zběhlý! Vsadím se, že kde se toskánsky říká ‚piace‘, vy říkáte španělsky ‚ráčí‘, a&#160;že ‚piu‘ překládáte ‚více‘, ‚su‘ ‚nahoře‘, a&#160;‚giu‘ ‚dole‘.“</p>
			<p class="MLP-text">„To se přece samo sebou rozumí,“ řekl překladatel, „vždyť ta slova si přesně odpovídají.“</p>
			<p class="MLP-text">„Odvážím se přísahati,“ pravil don Quijote, „že Vaše Milost není dosud uznána ve světě, který vždy nerad odměňuje květného génia a&#160;chvalitebnou práci. Kolik to schopností je ve vás ztraceno! Kolik génia odstrčeno! Kolik výbornosti zneuznáno! Ale přes to vše se mi zdá, že překládati z&#160;jedné řeči do druhé, kromě ovšem z&#160;královen všech řečí, latiny a&#160;řečtiny, je jako pohlížeti na flámské koberce obrácené naruby: je sice znáti postavy, ale jsou plny nití, jež je zakrývají, a&#160;nemají té hladkosti a&#160;barvy jako na líci. A&#160;překládání z&#160;jazyků snadných nedokazuje ani nadání, ani schopnost stylu, jako je nedokazuje ten, kdo opisuje listinu z&#160;jiné listiny. Nechci z&#160;toho vyvozovati, že by překládání nebylo věcí chvályhodnou: člověk by se mohl zabývati věcmi ještě horšími a&#160;které by mu přinesly menšího užitku. Z&#160;tohoto počtu buďte vyňati dva slavní překladatelé. Doktor Cristóbal de Figuerora, jenž přeložil ‚Pastor Fido‘ a&#160;don Juan de Jáurigui, překladatel ‚Aminty‘, kteří s&#160;velkým štěstím uvádějí v&#160;pochybnost, co je překlad a&#160;co originál. Ale povězte mi, Milosti, tato kniha se tiskne na váš náklad, nebo jste už prodal právo nějakému knihkupci?“</p>
			<p class="MLP-text">„Tisknu ji na svůj náklad,“ odpověděl překladatel, „a míním získat tisíc dukátů přinejmenším tímto prvním vydáním, které bude mít dva tisíce výtisků, po šesti realech jeden, a&#160;bude vyprodáno za chvilku.“</p>
			<p class="MLP-text">„To jste, Milosti, pěkný počtář,“ odpověděl don Quijote, „zdá se opravdu, že nevíte o&#160;chytráctví knihtiskařův a&#160;dohodě, která mezi nimi je. Ručím vám, že, až uvidíte, že máte na zádech dva tisíce výtisků, budete tak sedřen, že se poděsíte, a&#160;zvláště není-li kniha příliš dobrá a&#160;není-li vtipná.“</p>
			<p class="MLP-text">„Cože,“ řekl překladatel, „chcete snad, Milosti, abych ji prodal knihkupci a&#160;ten mi dal za právo tři maravedí a&#160;ještě si myslil, že mi dělá milosti? Já netisknu své knihy pro světskou slávu, ale jsem už dost v&#160;světě znám svými díly: hledám zisk, neboť bez něho dobrá pověst nestojí ani za troník.“</p>
			<p class="MLP-text">„Bůh vám dej, Milosti, šťastné pořízení,“ řekl don Quijote a&#160;přistoupil k&#160;dalšímu oddělení, kde spatřil, že opravují arch knihy nazývající se „Světlo duše“; pravil vida to: „Ačkoliv je mnoho knih tohoto druhu, mají se přece jen tisknouti, neboť je i&#160;mnoho hříšníků a&#160;je potřebí nekonečného počtu světel k&#160;osvícení těch zatemnělců.“ </p>
			<p class="MLP-text">Pokračoval a&#160;spatřil, že také opravují jinou další knihu; zeptal se po jejím titulu a&#160;odpověděli mu, že se nazývá „Druhá část Důmyslného rytíře dona Quijota de la Mancha“ a&#160;že ji napsal ten a&#160;ten, rodák z&#160;Tordesillas. </p>
			<p class="MLP-text">„Už vím o&#160;té knize,“ řekl don Quijote, „a na svou pravdu a&#160;svědomí jsem se domníval, že už byla spálena na prach jakožto nesmysl. Ale její svatomartinský den jednou také nastane, jako nastane pro každé prase. Historie vymyšlené jsou do té míry dobré a&#160;zábavné, v&#160;níž se blíží pravdě nebo pravděpodobnosti, příběhy skutečné jsou tím lepší, čím jsou skutečnější.“ </p>
			<p class="MLP-text">Když domluvil, opustil tiskárnu se známkami jistého hněvu.</p>
			<p class="MLP-text">Téhož dne rozkázal don Antonio, aby jej odvedli podívat se na galeje na pobřeží, což velmi rozradovalo Sancha, který je jaktěživ neviděl. Don Antonio zpravil velitele galejí, že toho dne odpoledne přivede svého hosta, pověstného dona Quijota de la Mancha, o&#160;němž již velitel i&#160;všichni městští lidé věděli. Co se mu na galejích přihodilo, bude pověděno v&#160;příští kapitole.</p>
		</div>
</body>
</html>