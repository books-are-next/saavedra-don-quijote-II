<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-46</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-6" class="MLP-uroven2-kapitola">KAPITOLA XLI.<br/><span class="MLP-znak-tucna-kurziva-11b char-style-override-5">o&#160;příchodu Clavileñ</span><span class="MLP-znak-tucna-kurziva-11b char-style-override-5">a a&#160;konci tohoto dlouhého dobrodružství.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Vtom přišla noc a&#160;chvíle, kdy se měl objeviti proslulý kůň Clavileňo. Don Quijote byl už mrzut, že prodlévá, neboť se domýšlel, že buď on není rytířem předurčeným pro toto dobrodružství, a&#160;Malambruno proto koně neposílá, buď že Malambruno nemá dosti odvahy k&#160;souboji. Vtom vkročili do zahrady čtyři divoši pokrytí břečťanem nesouce na ramenou velkého koně ze dřeva. Postavili jej na zem a&#160;jeden z&#160;nich pravil: </p>
			<p class="MLP-text">„Ať rytíř, má-li dosti odvahy, vsedne na tento stroj!“</p>
			<p class="MLP-text">„Do toho mi nic není,“ na to Sancho, „protože nemám ani dosti odvahy, ani nejsem rytíř.“ </p>
			<p class="MLP-text">Divoch však pokračoval: </p>
			<p class="MLP-text">„Za ním na hřbet ať si sedne jeho zbrojnoš, má-li rytíř nějakého, a&#160;ať se svěří udatnému Malambrunovi, neboť nemíní mu ublížiti ničím jiným, leč svým mečem. Stačí otočiti čípkem v&#160;týle a&#160;kůň s&#160;vámi dolétne tam, kde na vás čeká Malambruno. Avšak abyste netrpěli závratí pro výšku a&#160;vznešenost cesty, zamhuřte oči, pokud kůň nezařehtá, což znamená, že je u&#160;cíle.“ </p>
			<p class="MLP-text">Potom opustivše Clavileña vrátili se, odkud přišli.</p>
			<p class="MLP-text">Dolorida patříc na koně pravila téměř k&#160;slzám pohnuta donu Quijotovi: </p>
			<p class="MLP-text">„Statečný rytíři, Malambruno dostál slovu, koně zde vidíš, vous nám roste a&#160;každá z&#160;nás tě prosí svým vousem, abys nás oholil a&#160;brad zprostil; nyní je jen na tobě, abys se zbrojnošem vsedl na koně a&#160;dal se na novou výpravu.“</p>
			<p class="MLP-text">„Tak i&#160;velmi rád udělám, paní hraběnko Trojfaldová, ba ani si nevezmu podušku na sedlo, ani ostruhy připínat nebudu, abych se neopozdil. Do té míry toužím, abych spatřil vás i&#160;tyto dueni s&#160;hladkou bradou a&#160;bez vousů.“</p>
			<p class="MLP-text">„Ale já to neudělám,“ pravil Sancho, „ani rád, ani velmi rád; nemohou-li se zbavit vousů, než vylezu-li koni na hřbet, ať si jen můj pán najde jiného zbrojnoše za průvodce a&#160;tyhle paničky jiný způsob holení: já nejsem čarodějník, abych rád létal povětřím. A&#160;copak by mi řekli moji ostrované, až by zvěděli, že já, vladař, lítám vzduchem? Mimoto je do Candeye více než tři tisíce mil a&#160;stačí, aby se kůň unavil nebo obr rozzlobil, a&#160;nedostaneme se zpět ani za šest let, a&#160;to už nebude ani ostrova, ani ostrovanů, aby o&#160;mě stáli, a&#160;ostatně se říká ‚sejde z&#160;očí, sejde z&#160;mysli‘, a&#160;‚dávají-li ti krávu, pospěš pro provaz‘. Ať mi vousy těch dam odpustí, ale svatému Petrovi je nejlíp v&#160;Římě a&#160;mně nejlíp zde, v&#160;domě, kde se mi dostalo tolik milosti a&#160;kde mě jeho pán chce nejmilostivěji udělat vladařem.“ </p>
			<p class="MLP-text">Tu řekl vévoda: </p>
			<p class="MLP-text">„Milý Sancho, ostrov vám mnou slíbený nezmizí ani neuplove a&#160;lpí tak pevně na hlubinách země, že ho nikdo neurve ani neodstraní. Víte dobře jako já, že se k&#160;dobrému úřadu nedostane nikdo bez uplácení, a&#160;já si přeji jakožto úplatek za vladařství, abyste provázel dona Quijota a&#160;podstoupil toto významné dobrodružství; ať se už vrátíte na Clavileñovi tak spěšně, jak se zdá podle jeho hbitosti, anebo ať – v&#160;případě nepříznivém – připutujete po svých ode dveří k&#160;dveřím a&#160;od hospody k&#160;hospodě, vždy naleznete svůj ostrov, kde jste jej opustil, ostrované vás přijmou vždy se stejnou blahovůlí za vládce i&#160;já vám zachovám stejnou milost. A&#160;nepochybujte, Sancho, že tato moje slova jsou pravdivá, neboť byste tím patrně urazil mou dobrou vůli prokázat vám službu.“</p>
			<p class="MLP-text">„To stačí, pane,“ vece Sancho, „jsem jen ubohý zbrojnoš a&#160;tolik zdvořilosti je pro mne příliš. Ať můj pán vsedne, mně zavažte oči a&#160;svěřte mě Bohu a&#160;řekněte mi jen, mohu-li se modlit a&#160;volat k&#160;andělům, až poletíme těmi výsostmi?“ </p>
			<p class="MLP-text">Trojfaldová odvětila: </p>
			<p class="MLP-text">„Svěřte se Bohu, Sancho, nebo komukoliv jinému, neboť Malambruno je i&#160;kouzelníkem i&#160;křesťanem a&#160;nejen líčí své čáry chytře a&#160;hbitě, ale je i&#160;s&#160;každým zadobře.“</p>
			<p class="MLP-text">„Tak mi pomoz Pánbůh,“ na to Sancho, „a svatá Trojice z&#160;Gaety.“</p>
			<p class="MLP-text">„Od památného dobrodružství u&#160;valch,“ pravil don Quijote, „neměl Sancho, pokud se pamatuji, tolik nahnáno jako dnes; kdybych byl pověrčivý, jako lidé bývají, nutila by mě jeho bázlivost k&#160;přemýšlení. Ale pojďte sem, Sancho, rád bych vám řekl několik slov mezi čtyřma očima, dovolí-li ctěná společnost.“</p>
			<p class="MLP-text">Potom odvedl Sancha pod stromy a&#160;vzav jeho ruce do svých pravil: </p>
			<p class="MLP-text">„Bratře Sancho, viz, jak dlouhé putování máme před sebou, a&#160;Bůh sám ví, kdy se vrátíme a&#160;zbude-li nám na výpravě dost času a&#160;možností. Proto bych si přál, abys odešel do svého pokoje jako pro něco na cestu a&#160;rychle si tam dal z&#160;těch tří tisíc tří set ran, jež sis uvolil dát, pořádný díl, aspoň pět set. Alespoň si to dříve odbudeš a&#160;dílo začaté je jako zpola už dokončené.“</p>
			<p class="MLP-text">„A&#160;tu máš!“ na to Sancho, „máte-li pak vy, Milosti, všechny pohromadě. To mi připomíná, že se říká: ‚vidíš, že jsem samodruhá, a&#160;sháníš se po věnečku. Teď, když si mám sednout na tvrdé prkno, Vaše Milost chce, abych si rozbil zadnici? Opravdu, Milosti, vy nemáte rozum. Nyní jdeme pomoci dueňám od brad a&#160;já vám slibuji při svém životě, že až se vrátíme, pospíším si s&#160;plněním svého slibu tak, že budete spokojen, a&#160;to stačí.“ </p>
			<p class="MLP-text">Tu pravil don Quijote: </p>
			<p class="MLP-text">„Jsem tedy spokojen s&#160;tvým slibem, Sancho, a&#160;věřím v&#160;jeho splnění, neboť jsi sice hlupák, ale poctivec osvědčený.“</p>
			<p class="MLP-text">„Jaký černý?“ řekl Sancho, „jsem jen snědý. Ale i&#160;kdybych byl do všech barev, splnil bych své slovo.“</p>
			<p class="MLP-text">Potom se jali vsedat na Clavileña a&#160;don Quijote řekl vsedaje: </p>
			<p class="MLP-text">„Zavažte si oči, Sancho, a&#160;vsedněte, neboť, posílá-li pro nás kdo z&#160;tak daleka, nemůže tak činit jen proto, aby získal skrovnou slávu toho, kdo podvedl důvěřivé; a&#160;i kdyby výsledek všeho byl opakem mé představy, žádná lest nemůže nám vzíti slávu, že jsme se na toto hrdinství vydali.“ </p>
			<p class="MLP-text">„Pojďme jen, pane,“ odvětil Sancho, „neboť vousy a&#160;slzy těch dam mi zraňují srdce a&#160;nedám do úst, pokud je neuvidím hladké jako dříve. Sedněte, milostivý pane, a&#160;zavažte si oči první, neboť, mám-li být za sedlem, musí zřejmě vsednout někdo první do sedla.“</p>
			<p class="MLP-text">„Pravda,“ na to don Quijote, vytáhl z&#160;kapsy šátek a&#160;řekl Doloridě, aby mu zavázala oči; když tak učinila, šátek zase rozvázal, řka: </p>
			<p class="MLP-text">„Vzpomínám-li si dobře, četl jsem u&#160;Vergilia o&#160;trójském paladiu, totiž dřevěném koni, věnovaném Řeky bohyni Palladě a&#160;naplněném vojáky, již potom zničili Tróju do základů. Bylo by tudíž náležité, abychom se nejdřív seznámili s&#160;tím, co má Clavileño v&#160;břiše.“</p>
			<p class="MLP-text">„Toho není potřebí,“ odpověděla Dolorida, „ručím za to a&#160;vím, že Malambruno není ani lstivec, ani zrádce. Jen vsedněte, milostivý done Quijote, beze strachu, a&#160;co se s&#160;vámi zlého stane, padniž na mou hlavu!“</p>
			<p class="MLP-text">Don Quijote myslil, že by vzbudil pochyby o&#160;své statečnosti, ať by řekl cokoliv o&#160;svém bezpečí, a&#160;bez okolků vsedl na Clavileña a&#160;sáhl mu na čep lehko otáčivý. A&#160;protože kůň neměl třmenů a&#160;rytíři visely nohy, vypadal jako postava z&#160;malovaného nebo tkaného flámského čalounu představujícího římský triumf. Sancho vsedl nerad a&#160;zvolna a&#160;usadiv se za sedlem co nejpohodlněji poznal, že koňův zadek je dost tvrdý a&#160;nepříjemný, i&#160;poprosil vévodu, aby mu dali nějaký polštář nebo podložku, buď z&#160;podnoží paní vévodkyně, buď z&#160;lože některého panoše, neboť koňův zadek je prý spíše jako z&#160;mramoru než ze dřeva. Trojfaldová odpověděla, že Clavileňo nestrpí postroje ani podušek, ať si tedy Sancho sedne jako ženy, aby netrpěl tolik tou tvrdostí. Sancho poslechl, rozloučil se se všemi, dal si zavázat oči, ale jakmile mu je zavázali, strhl zase šátek a&#160;patře na přítomné v&#160;zahradě smutně a&#160;v&#160;slzách žádal, aby ho v&#160;tom dobrodružství pamatovali řadou Otčenášů a&#160;Zdrávasů, že se také za ně někdo pomodlí, až se podobně dostanou do úzkých. Tu zvolal don Quijote: </p>
			<p class="MLP-text">„Ničemo, copak jsi pod šibenicí nebo umíráš, že potřebuješ takového modlení? Cožpak nesedíš, darebný bázlivče, na témž místě, kde seděla krásná Magelona, aby z&#160;něho sestoupila ne do hrobu, ale na trůn jako královna francouzská, nelže-li vypravování? A&#160;zda já, který jsem u&#160;tebe, se nevyrovnám statečnému Piérresovi, jenž seděl na místě, kde nyní já sedím? Zakryj oči, bezduchý zbabělce, a&#160;již ani slova o&#160;svém strachu, alespoň ne přede mnou!“</p>
			<p class="MLP-text">„Ať mi tedy zavážou oči,“ odvětil Sancho; „když si nepřejete, abych se odevzdal Bohu, ani aby mě mu jiní odevzdali, jak se nemám strachovat, že se tu žení všichni čerti, kteří nás odnesou do Peralvilla<span class="char-style-override-2"><a id="footnote-1097-6-backlink" class="footnote-link" href="#footnote-1097-6">6</a></span>?“ </p>
			<p class="MLP-text">Zavázali jim oči a&#160;don Quijote vida vše hotovo uchopil čep; sotva se ho dotkl, vzkřikly všechny dueni a&#160;vše jalo se volat: </p>
			<p class="MLP-text">„Bůh tě provázej, statečný rytíři, Bůh s&#160;tebou, srdnatý zbrojnoši! Už letíte vzduchem rychleji než šíp a&#160;plníte ustrnutím a&#160;podivem všechny, kdo vás ze země sledují. Drž se, udatný Sancho, a&#160;neklať sebou, ať nespadneš, protože by tvůj pád byl hroznější než pád onoho jinocha, který chtěl řídit sluneční vůz svého otce.“ </p>
			<p class="MLP-text">Sancho slyše volání přitiskl se k&#160;pánu a&#160;objímaje ho kol těla pravil: </p>
			<p class="MLP-text">„Pane, ti lidé volají, že jsme vysoko, a&#160;přece jejich volání se nese až k&#160;nám; vypadá to, jako by byli a&#160;mluvili vedle nás.“</p>
			<p class="MLP-text">„Na to nedej, Sancho,“ vece don Quijote, „neboť toto dobrodružství a&#160;náš let nejsou po obvyklém rozumu, i uslyšíš a&#160;uvidíš věci na tisíc mil, zachce-li se ti; netiskni se na mne tak, sic mě shodíš. Opravdu nevím, proč máš strach, neboť chci odpřisáhnout, že jsem jaktěživ neseděl na koni klidnějším; jako bychom se ani nehýbali! Zanech obav, druhu, vše jde, jak náleží a&#160;vítr přeje naší plavbě.“</p>
			<p class="MLP-text">„Opravdu,“ odvětil Sancho, „vždyť se do mne opírá vítr prudký jako z&#160;tisíce měchů.“</p>
			<p class="MLP-text">To byla i&#160;pravda, neboť do něho dulo z&#160;několika hrubých měchů. Vévoda, vévodkyně a&#160;správce připravili tu příhodu výborně, že jí nic nescházelo k&#160;dokonalosti. Don Quijote pravil cítě vání větru: </p>
			<p class="MLP-text">„Nejspíše, Sancho, jsme již v&#160;druhé sféře vzduchu, kde se rodí kroupy a&#160;sníh, hrom a&#160;blesk vznikají ve sféře třetí, a&#160;stoupáme-li tak rychle, dospějeme až do sféry ohně, a&#160;tu nevím, jak točiti čepem, abychom se nedostali, kde bychom mohli uhořeti.“</p>
			<p class="MLP-text">V&#160;tom okamžiku jim počali opalovat tváře holemi, na nich byla koudel, snadno ze vzdálenosti zapálitelná a&#160;uhasitelná. Sancho pocítil teplo a&#160;řekl: </p>
			<p class="MLP-text">„Chci dát krk za to, že jsme již v&#160;tom ohni nebo hodně blízko, protože se mi připálil notný kus vousu. Pane, sdělám si šátek a&#160;podívám se, kde jsme.“</p>
			<p class="MLP-text">„To nedělej,“ odvětil don Quijote, „pamatuj skutečný příběh licenciáta Torralvy, kterého odnesli ďáblové vzduchem. Jel na tyči, oči zamhouřené, a&#160;za dvanáct hodin byl v&#160;Římě v&#160;ulici U&#160;Věže jeptiščiny, kde spatřil poplach, bouři a&#160;smrt Bourbonovu; ráno byl už v&#160;Madridu a&#160;vypravoval vše, co viděl. Řekl, že když letěl vzduchem, rozkázal mu ďábel, aby otevřel oči, a&#160;když tak učinil, zdálo se mu, že je k&#160;Měsíci na dosah ruky, a&#160;netroufal si pohlédnout k&#160;zemi, aby nedostal závrať. Nesmíme tudíž sdělati šátků z&#160;očí, Sancho, neboť kdo o&#160;nás pečuje, též za nás ručí, je možno, že vzlétáme tak prudce, abychom se snesli do candayského království, jako vzlétají sokol a&#160;ostříž, aby se snesli na volavku, a&#160;ačkoliv podle mého není ani půl hodiny, co jsme opustili zahradu, buď jist, že máme notný kus cesty za sebou.“</p>
			<p class="MLP-text">„To nevím,“ vece Sancho Panza, „ale snesla-li to ta paní Magallanes nebo Magalona na tomhle koňském zadku, neměla tělo moc jemné.“</p>
			<p class="MLP-text">Tyto řeči obou slyšel vévoda, vévodkyně i&#160;všichni v&#160;zahradě a&#160;velmi se pobavili, a&#160;aby nasadili korunu tomuto podivnému a&#160;chytře navlečenému dobrodružství, zapálili koudel Clavileňovi pod ocasem a&#160;kůň, pln prskavek, vybuchnuv prudce vylétl do povětří a&#160;shodil dona Quijota i&#160;Sancha Panzu napůl spálené. Zatím se celý zástup dueň i&#160;s&#160;Trojfaldovou vytratil ze zahrady a&#160;ti, kdo zbyli, leželi jako omdlelí na zemi. Don Quijote a&#160;Sancho vstali pohmožděni a&#160;rozhlédnuvše se poznali užasle, že jsou v&#160;zahradě, z&#160;níž vyjeli, a&#160;že po zemi leží plno lidí. Ještě více žasli, když stranou spatřili do země vraženou vysokou píku, nesoucí na dvou zelených provázcích z&#160;hedvábí hladký bílý pergamen, kde stálo ve velikých zlacených písmenech: </p>
			<p class="MLP-text">„Proslulý rytíř don Quijote de la Mancha vydal se na dobrodružství hraběnky Trojfaldové, jinak dueni Doloridy, a&#160;jejích družek a&#160;korunoval je úspěchem už tím, že se o&#160;ně pokusil. Malambruno se tím spokojil, brady dueň jsou vousu prosty a&#160;královský pár don Clavijo a&#160;Antonomasia nabyl své původní podoby. Až bude naplněno mrskání zbrojnošovo, bílá holubice bude osvobozena od morových supů, kteří ji pronásledují, a&#160;dojde objetí svého milence. Tak rozhodl moudrý Merlín, kouzelník nad kouzelníky.“</p>
			<p class="MLP-text">Don Quijote čta nápis na pergamenu pochopil jasně, že běží o&#160;osvobození Dulciney, a&#160;poděkoval nebesům, že s&#160;nebezpečím tak nepatrným vykonal dílo tak nesmírné a&#160;vrátil prvotní tvářnost lícím úctyhodných dueň, jež zmizely. Pak odešel k&#160;místu, kde ležel omdlelý vévoda a&#160;vévodkyně, vzal vévodu za ruku a&#160;pravil: </p>
			<p class="MLP-text">„Drahý pane, nabuďte ducha, nic se nestalo, čin byl již vykonán bez nehody, jak zřejmě plyne z&#160;nápisu na tomto sloupu.“ </p>
			<p class="MLP-text">Vévoda se probíral pomalu jako z&#160;těžkého snu a&#160;stejně si vedla i&#160;vévodkyně a&#160;všichni ležící v&#160;zahradě; projevovali takový ustrašený údiv, že by bylo lze myslit, že je potkalo vskutku, co líčili žertem. Vévoda přečetl nápis zrakem ještě nerozjasněným a&#160;rozevřev potom paže objal dona Quijota, řka, že je nejvýbornějším rytířem, jakého věky kdy viděly. Sancho hleděl kol po Doloridě, aby ji spatřil bez vousů a&#160;je-li bez nich hezká, čemuž nasvědčovala její statná postava. Řekli mu však, že po pádu planoucího Clavileña zmizela celá družina dam i&#160;s&#160;Trojfaldovou, že byly však hladké a&#160;bezvousé.</p>
			<p class="MLP-text">Vévodkyně se otázala Sancha, jak se měl na té dlouhé cestě. Sancho odvětil: </p>
			<p class="MLP-text">„Cítil jsem, paní, jak letíme ve sféře ohně, jak můj pán pravil, a&#160;chtěl jsem se trochu porozhlédnout, ale pán, jehož jsem žádal za svolení, sdělat šátek z&#160;očí mi nedovolil. Ale já jsem zvědavý a&#160;rád zvím, co se mi zapovídá, a&#160;tiše, aby to nebylo vidět, jsem si poodstrčil šátek, kterým jsem měl zavázány oči, podíval jsem se na zem. Zdálo se mi, že není větší než zrno hořčičné, a&#160;lidé na ní byli sotva něco nad lískové ořechy, a&#160;z&#160;toho je vidět, jak jsme při tom byli vysoko.“ </p>
			<p class="MLP-text">Vévodkyně odpověděla: </p>
			<p class="MLP-text">„Příteli Sancho, rozmyslete si, co mluvíte. Myslím, že jste neviděl zemi, ale jen lidi na ní, protože, zdála-li se vám země zrnkem hořčice a&#160;lidé lískovými ořechy, jediný člověk by zcela patrně zakryl celou zemi.“</p>
			<p class="MLP-text">„To je pravda,“ vece Sancho, „ale já ji uviděl ze strany a&#160;uhlídal jsem ji celou.“</p>
			<p class="MLP-text">„Poslyšte, Sancho,“ na to vévodkyně, „pohlížíme-li na něco ze strany, nemůžeme to spatřit celé.“</p>
			<p class="MLP-text">„Tomu pohlížení nerozumím,“ odpověděl Sancho, „a vím jenom, že by Vaše Vznešenost měla pamatovat na kouzla, jimiž jsme letěli, a&#160;že jsem kouzlem mohl vidět zemi i&#160;se všemi lidmi, a&#160;to odkudkoliv. Ale nevěříte-li tomuhle, neuvěříte, Milosti, ani tomu, že když jsem poodstrčil šátek shora, viděl jsem, že máme k&#160;nebi ani ne píď a&#160;půl, a&#160;mohu vám, moje paní, přísahat, že je veliké. Tu jsme se náhodou dostali na místo, kde je souhvězdí Sedmi koziček, a&#160;ví Bůh i&#160;má duše, jak jsem je uviděl, chtělo se mi s&#160;nimi chvilku pohrát, protože jsem jako hoch býval u&#160;nás pasákem, a&#160;kdybych byl neudělal po svém, myslím, že bych byl pukl! Víte tedy, co jsem učinil? Neřekl jsem nic, ani pánovi, slezl jsem tiše z&#160;Clavileña a&#160;hrál si skoro tři čtvrti hodiny s&#160;kozičkami, které jsou jako zvonečky a&#160;kvítky, a&#160;Clavileño se nehnul na krok.“</p>
			<p class="MLP-text">„A s čím si zatím hrál don Quijote?“ zeptal se vévoda, „zatímco si milý Sancho hrál s&#160;kozičkami?“ </p>
			<p class="MLP-text">Don Quijote odpověděl: </p>
			<p class="MLP-text">„Všechny tyto příhody a&#160;události se dějí nezávisle na zákonech přírody a&#160;co Sancho vypráví, není tedy zvláštní. Já o&#160;sobě pravím, že jsem si šátek neshrnul zdola ani shora a&#160;neviděl jsem ani zemi, ani oblohu, ani moře, ani břehy, ale cítil jsem, že letím sférou vzdušnou a&#160;že se dotýkám i&#160;ohnivé. Nedomnívám se však, že bychom i&#160;tou prolétli, a&#160;poněvadž sféra ohnivá je mezi oblohou měsíční a&#160;nejvyšší sférou vzdušnou, nemohli jsme dospět až k&#160;obloze, kde je Sedm koziček, o&#160;kterých Sancho povídá, a&#160;nespálit se při tom. A&#160;poněvadž se tak nestalo, Sancho lže, nebo se mu to zdá.“</p>
			<p class="MLP-text">„Ani nelžu, ani se mi nic nezdá a&#160;dejte si ode mne popsat ty kozy, chcete-li poznat, mám-li pravdu či ne.“</p>
			<p class="MLP-text">„Tedy nám je, Sancho, popište!“ řekla vévodkyně. </p>
			<p class="MLP-text">„Dvě jsou zelené, dvě modré a&#160;jedna strakatá,“ na to Sancho. </p>
			<p class="MLP-text">„To bude nějaká nová kozí odrůda,“ pravil vévoda, „na naší zemi není takových barev, totiž koz tak zbarvených.“</p>
			<p class="MLP-text">„To se ví, že ne,“ řekl Sancho, „ale vždyť je potřebí, aby mezi kozami nebeskými a&#160;pozemskými byl nějaký rozdíl.“</p>
			<p class="MLP-text">„Řekněte mi, Sancho,“ ptal se ještě vévoda, „viděl jste mezi těmi kozami také kozla?“</p>
			<p class="MLP-text">„To ne, pane,“ odvětil Sancho, „já jsem slyšel, že se žádný za rohy měsíce nedostane.“ </p>
			<p class="MLP-text">Dále se ho na cestu neptali, vidouce, že Sancho dovede procestovat celá nebesa a&#160;říci, co se všude v&#160;nich děje, a&#160;zůstat při tom na zahradě.</p>
			<p class="MLP-text">To byl konec dobrodružství dueni Doloridy, jemuž se vévoda a&#160;vévodkyně hodně nasmáli hned i&#160;po celý život a&#160;které by Sancho byl líčil staletí, kdyby byl tak dlouho živ. Don Quijote pošeptal Sanchovi nakloniv se k&#160;jeho uchu: </p>
			<p class="MLP-text">„Sancho, mám-li věřit, co jsi viděl v&#160;nebi, musíš věřit, co jsem viděl v&#160;jeskyni Montesínově. To ti stačí!“</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-6" class="footnote-anchor" href="#footnote-1097-6-backlink">6</a>  <span>Popraviště Svatého bratrstva u&#160;Ciudad Real. </span><span class="char-style-override-8">Pozn. překladatele</span><span>.</span></p>
				</div>
			</div>
		</div>
</body>
</html>