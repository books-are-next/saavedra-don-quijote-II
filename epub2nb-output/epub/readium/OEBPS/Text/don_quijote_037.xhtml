<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-33</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-31" class="MLP-uroven2-kapitola">KAPITOLA XXIX.,<br/><span class="MLP-znak-tucna-kurziva-11b char-style-override-5">líčící slavné dobrodružství začarovaného člunu.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Táhnouce cestou vypsanou i&#160;nevypsanou za dva dny po noci v&#160;olšovém háječku dojeli don Quijote a&#160;Sancho k&#160;břehům Ebra; don Quijote radostně je uhlídal, prohlížel příjemné břehy, čisté vody, klidný tok a&#160;hojnost jeho tekutého křišťálu, a&#160;ten pěkný pohled vzbuzoval v&#160;jeho mysli milostné myšlenky; vzpomněl si především, co viděl v&#160;jeskyni Montesínově, neboť ač mu opice mistra Pedra řekla, že část jeho dobrodružství je pravdivá, část lživá, on se držel spíš té části pravdivější než lživé, na rozdíl od Sancha, který pokládal za dokonalou lež části obě. Za těchto okolností spatřil malou loďku bez vesel a&#160;ostatní výstroje, uvázanou ke kmeni stromu rostoucího na břehu. Rozhlédl se na všechny strany a&#160;nespatřiv nikoho slezl ihned z&#160;Rocinanta a&#160;rozkázal Sanchovi, aby též sestoupil z&#160;osla a&#160;přivázal obě zvířata nedaleko ke kmeni jilmu nebo vrby. Sancho se ho tázal, proč náhle sesedli a&#160;proč vázat zvířata. Na to don Quijote odpověděl: </p>
			<p class="MLP-text">„Věz, Sancho, že tahle loďka, aniž by opak byl možný, mě přímo volá a&#160;vyzývá, abych do ní vstoupil a&#160;chvátal na pomoc nějakému rytíři nebo jiné potřebné vznešené osobě jsoucí asi v&#160;nebezpečí; jest obvyklé v&#160;rytířských historiích i&#160;u&#160;kouzelníků v&#160;nich vystupujících, že když jest rytíř v&#160;nebezpečí, ze kterého může uniknouti pouze pomocí jiného rytíře, vzdáleného třebas i&#160;dva nebo tři tisíce mil, ba i&#160;více, tohoto donesou buď v&#160;oblaku nebo mu pošlou lodici, do níž vstoupí a&#160;okamžením ho přenesou vzduchem nebo mořem, kam si přejí a&#160;kde je jeho odvahy třeba; tato lodice má sloužiti k&#160;podobnému účelu, Sancho, to je jisto, jako že je nyní den, a&#160;než nastane noc, přivaž osla a&#160;Rocinanta, a&#160;ať nás Bůh chrání, neboť vstoupím jistě do loďky, i&#160;kdyby mě varovali mniši bosáci.“</p>
			<p class="MLP-text">„Když se to má takhle,“ řekl Sancho, „a Vaše Milost za živý svět neupustí od svého&#160;– neříkám nesmyslu, musím poslechnout a&#160;sklonit hlavu, jak to říká přísloví: ‚Udělej, co ti pán káže, a&#160;sedni s&#160;ním k&#160;jeho stolu.‘ Přesto, abych uklidnil své svědomí, upozorňuji Vaši Milost, že ta loďka je asi rybářů, kteří v&#160;této řece loví nejlepší lososy světa, a&#160;ne kouzelníků.“ </p>
			<p class="MLP-text">Přitom Sancho přivazoval obě zvířata, ponechávaje je s&#160;velkým smutkem ochraně a&#160;péči čarodějů. Don Quijote jej povzbuzoval, aby se zbytečně netrápil, že opouští zvířata bez hlídky, poněvadž ten, kdo je ochraňuje cestou oceánem do dalekých krajin, bude také pečovati o&#160;ně. </p>
			<p class="MLP-text">„Nevím, co je to ociámen,“ poznamenal Sancho, „slyším tohle slovo v&#160;životě poprvé.“</p>
			<p class="MLP-text">„Oceánem, Sancho,“ vysvětloval don Quijote, „a značí to vzdáleným mořem; nezazlívám ti, že to nevíš, poněvadž není nutno, abys znal latinsky, jako mnozí, tvrdící, že latinsky dovedou, a&#160;zatím neznají.“</p>
			<p class="MLP-text">„Tak již jsem je přivázal,“ řekl Sancho, „co budeme teď dělat?“ </p>
			<p class="MLP-text">Don Quijote na to: </p>
			<p class="MLP-text">„Pokřižujeme se a&#160;vytáhneme kotvy, to znamená, že vstoupíme do loďky a&#160;přesekneme provaz, jímž je přivázána loďka.“</p>
			<p class="MLP-text">Vstoupil do ní, Sancho za ním, přeťal provaz a&#160;loďka pomalu opouštěla břeh; jakmile Sancho zpozoroval, že se vzdálili asi dva lokte od břehu, začal se třásti a&#160;báti o&#160;život; ale nic jej nesužovalo více, než že zaslechl hýkání oslovo a&#160;to, že uhlídal, jak se Rocinante pokouší odvázati. Tehdy pravil pánovi: </p>
			<p class="MLP-text">„Osel hýká žalostí nad naším odchodem a&#160;Rocinante se namáhá odvázat se, aby se mohl vrhnout za námi. Žijte spokojeně, drazí přátelé, kéž bláznovství, které nás odlučuje, končí zklamáním a&#160;vrátí nás vám!“</p>
			<p class="MLP-text">Po těchto slovech naříkal tak trpce, že mu don Quijote řekl zlostně a&#160;rozčileně: </p>
			<p class="MLP-text">„Proč máš strach, zbabělý tvore? Nad čím naříkáš, cukrový paňá­ku? Kdo tě stíhá nebo kdo ti ubližuje, zbabělce s&#160;duší krysy? Co ti schází, že naříkáš uprostřed dostatku? Přecházíš snad hory Rifské pěšky a&#160;bos a&#160;nesedíš na lavici jako vévoda, kolébán příjemnými vlnami řeky, s&#160;níž se zakrátko dostaneme na širé moře? Jistě jsme už ujeli šest nebo osm set mil, a&#160;kdybych měl s&#160;sebou astrolabium k&#160;měření severní šířky, pověděl bych ti přesně, co jsme už proputovali; buď znám málo, nebo jsme už minuli nebo záhy přijedeme k&#160;rovníku, který dělí opačné póly ve stejné vzdálenosti.“</p>
			<p class="MLP-text">„A&#160;až přijdeme k&#160;tomu krmníku, co říkáte,“ ptal se Sancho, „kolik to budeme mít za sebou?“</p>
			<p class="MLP-text">„Mnoho,“ odvětil don Quijote, „neboť z&#160;tří set šedesáti stupňů, jež obsahuje země pevná i&#160;vodou pokrytá, budeme mít uraženo tehdy přes polovinu podle Ptolemaia, největšího známého kosmografa.“</p>
			<p class="MLP-text">„Pane Bože,“ pravil Sancho, „co to zas, Milosti, říkáte nevinnému člověku vole a&#160;nějaká Mája a&#160;ještě také mu nadáváte žirafa?“ </p>
			<p class="MLP-text">Don Quijote se usmál, jak Sancho spletl jména a&#160;povolání kosmografa Ptolemaia a&#160;pravil: </p>
			<p class="MLP-text">„Pamatuj si, Sancho, že Španělé a&#160;vůbec všichni nalodivší se a&#160;jedoucí do Indie poznají, že již minuli rovník, podle toho, že všechny vši zahynou a&#160;nenajde se na celé lodi ani jedné, i&#160;kdyby ji zlatem platil. Proto si, Sancho, sáhni na záda, a&#160;najdeš-li něco živého, budeme ihned věděti, kde jsme, a&#160;nenajdeš-li, jsme již za rovníkem.“</p>
			<p class="MLP-text">„Příliš tomu nevěřím,“ odpověděl Sancho, „ale poslechnu Vaši Milost, ačkoliv nevím, proč tohle mám zkoušet, když vidím na své vlastní oči, že nejsme od břehu vzdáleni ani pět loket, a&#160;nevzdálili jsme se od místa, kde jsme zanechali zvířata, ani dva lokte, vždyť tamhle je Rocinante i&#160;osel, kde jsme je nechali; a&#160;vidíte sám dobře, jako já vidím, že pokračujeme mravenčím krokem.“</p>
			<p class="MLP-text">„Udělej, Sancho, co jsem ti poručil,“ řekl don Quijote, „a nepleť se do ostatního; nevíš jistě, co to jsou kolury, linie, rovnoběžky, obratníky, souhvězdí, póly, rovnodennosti, planety, body a&#160;stupně, z&#160;nichž je složena klenba nebeská i&#160;zemská; kdybys o&#160;tom všem věděl nebo aspoň o&#160;části, poznal bys, kolik rovnoběžek jsme již minuli, která souhvězdí viděli a&#160;které hvězdy máme nad sebou nebo nyní spatříme. Radím ti znovu, sáhni na sebe a&#160;lov, neboť jsem jist, že jsi čistší než arch nepopsaného papíru.“</p>
			<p class="MLP-text">Sancho si pěkně sáhl rukou až na levé podkolení a&#160;zvednuv hlavu pohlédl na svého pána a&#160;zvolal: </p>
			<p class="MLP-text">„Buď ta zkouška je mylná, nebo jsme ještě daleko nedospěli tam, kam Vaše Milost říká.“</p>
			<p class="MLP-text">„Nalezl jsi snad něco?“ tázal se don Quijote. </p>
			<p class="MLP-text">„A&#160;moc,“ na to Sancho. Oklepal se a&#160;umyl si celou ruku ve vodě, po které zvolna pluli doprostřed proudu. Loďku nepoháněla ani tajná síla, ani kouzelník, ale sám tok, v&#160;té době klidný a&#160;tichý.</p>
			<p class="MLP-text">Vtom spatřili několik lodních mlýnů na řece a&#160;don Quijote spatřiv je ihned upozorňoval Sancha:</p>
			<p class="MLP-text">„Podívej se, příteli, tamhle se ukazuje město, hrad nebo zámek, ve kterém žije utlačený šlechtic nebo nějaká královna, infantka či princezna, která potřebuje mé pomoci.“</p>
			<p class="MLP-text">„Co to u&#160;čerta povídá Vaše Milost o&#160;hradu, městě nebo zámku?“ tázal se Sancho. „Vždyť to jsou lodní mlýny na pšenici.“</p>
			<p class="MLP-text">„Nemluv, Sancho,“ pravil don Quijote, „podobá se to sice mlýnům, ale nejsou to mlýny, a&#160;říkám znovu, že opět působila kouzla a&#160;změnila věci z&#160;jejich původní podoby; neříkám, že se také promění ve své podstatě, ale zdá se to a&#160;učí tomu i&#160;zkušenost o&#160;proměně Dulciney, jediného útočiště mých nadějí.“</p>
			<p class="MLP-text">Mezitím loďka zajela doprostřed řeky a&#160;plula nyní rychleji než dřív. Mlynáři, spatřivše, že pluje po proudu a&#160;směřuje jim ke kolům, vyběhli rychle a&#160;v&#160;značném počtu zastavit ji dlouhými bidly a&#160;nevyhlíželi pěkně ve svých pobílených šatech a&#160;obličejích. Počali hlasitě volati: </p>
			<p class="MLP-text">„Zatracení lidé, kam jedete? Nevážíte si snad života? Chcete se snad utopit a&#160;nechat se roztrhat koly?“</p>
			<p class="MLP-text">„Neříkal jsem ti, Sancho,“ pravil don Quijote, „že jsme tam, kde se mi naskytuje příležitost dokázati sílu svého ramene? Podívej se, jací zločinci a&#160;ničemové stavějí se nám v&#160;cestu a&#160;jací ohavníci se mi protiví; pohleď, jaké množství příšer se nám vysmívá. Však uvidíte, ničemové.“ </p>
			<p class="MLP-text">Vztyčil se na loďce a&#160;jal se hlasitě hrozit mlynářům: </p>
			<p class="MLP-text">„Chátro ničemná a&#160;špatná, osvoboďte z&#160;vězení ihned toho, koho v&#160;té tvrzi žalářujete, ať je urozený či nízký, ať je jakéhokoliv původu; já, don Quijote de la Mancha, jmenovaný také Lvím Rytířem, mám přikázáno nebem, abych šťastně ukončil tuto výpravu!“</p>
			<p class="MLP-text">Po tomto zvolání uchopil meč a&#160;jal se jím sekat proti mlynářům, kteří nerozumějíce jeho nesmyslům počali bidly zastavovati loďku, směřující již náhonem ke kolům. Sancho kleče na kolenou, prosil nebe o&#160;záchranu z&#160;tohoto jistého nebezpečí a&#160;dík obratnosti a&#160;úsilí mlynářů se to také stalo; opřevše se o&#160;loď ji sice zadrželi bidly, ale převrhli ji a&#160;s&#160;ní shodili dona Quijota i&#160;Sancha do vody. Donu Quijotovi nehrozilo nebezpečí, neboť plaval jako husa, ale přesto váha zbroje jej dvakrát stáhla ke dnu; kdyby mlynáři nebyli skočili do vody a&#160;nebyli je vytáhli oba, byli by zde našli svou Tróju. Když je mlynáři vytáhli na břeh, spíše promočené než chtivé vody, klesl Sancho na kolena a&#160;se sepjatýma rukama a&#160;očima upřenýma do nebes vroucně prosil Boha, aby jej podruhé chránil před nerozvážnou a&#160;bláznivou zbrklostí jeho pána.</p>
			<p class="MLP-text">Vtom přiběhli rybáři, majitelé loďky, kterou mlýnská kola rozdrtila, a&#160;vidouce ji zničenou, počali Sancha odstrojovati a&#160;od dona Quijota žádali náhradu. Klidným hlasem, jako by se nic nebylo přihodilo, oznámil mlynářům a&#160;rybářům, že jim náhradu s&#160;radostí dá, propustí-li osobu nebo osoby, uvězněné v&#160;tom hradě. </p>
			<p class="MLP-text">„Co to mluvíte o&#160;osobách a&#160;hradu,“ řekl jeden z&#160;mlynářů, „bláznivý člověče? Snad nám nechcete odraditi lidi, kteří melou v&#160;těchto mlýnech?“</p>
			<p class="MLP-text">„Dost,“ zašeptal k&#160;sobě don Quijote, „mluvil bych na poušti, chtěje přiměti tuto chátru k&#160;nějakému šlechetnému skutku; do této příhody zasahují asi dva mocní čarodějové a&#160;jeden ničí úmysly druhého; jeden mi loďku ukázal a&#160;druhý mě převrhl; kéž Pánbůh učiní nápravu, neboť celý svět je samá přetvářka a&#160;vzájemný zápas. Více dělati nemohu.“ </p>
			<p class="MLP-text">Potom pohlížeje na mlýny zvolal: </p>
			<p class="MLP-text">„Přátelé, ať jste kdokoliv, uvěznění v&#160;tomto žaláři, odpusťte mi, že vás na své i&#160;vaše neštěstí nemohu osvoboditi z&#160;vašeho zajetí; toto dobrodružství je patrně určeno a&#160;vyhrazeno pro jiného rytíře!“</p>
			<p class="MLP-text">Po těchto slovech se dohodl s&#160;rybáři na náhradě padesáti realů, které Sancho s&#160;nechutí vyplatil, řka: </p>
			<p class="MLP-text">„Ještě dvě takové projížďky a&#160;pryč je všechen majetek.“ </p>
			<p class="MLP-text">Rybáři i&#160;mlynáři obdivovali se jim, neboť se velice lišili od ostatních lidí; nechápali, čeho se týkají řeči a&#160;otázky dona Quijota, a&#160;pokládajíce je za blázny nechali je a&#160;vrátili se do svých mlýnů a&#160;rybáři do svých ohrad. Don Quijote a&#160;Sancho vrátili se nato ke svým zvířatům nevyléčeni ze svého bláznovství; tak dopadla příhoda se začarovanou loďkou.</p>
		</div>
</body>
</html>