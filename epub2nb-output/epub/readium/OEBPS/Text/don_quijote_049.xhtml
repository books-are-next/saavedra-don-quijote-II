<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-44</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-4" class="MLP-uroven2-kapitola">KAP<a id="x.5172"></a>ITOLA XXXIX.<br/><span class="MLP-znak-tucna-kurziva-11b char-style-override-5">o&#160;dalším průběhu úžasné a&#160;významné příhody paní Trojfaldové.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Každou poznámkou Sanchovou bavila se vévodkyně stejně, jako jí byl don Quijote pohněván; zakázal Sanchovi další mluvení a&#160;Dolorida pokračovala: </p>
			<p class="MLP-text">„Infantka pevně trvala na svém prvním rozhodnutí a&#160;neuhnula ani o&#160;krok, a&#160;tak vikář po dlouhém soudním řízení rozhodl v&#160;prospěch dona Clavija a&#160;dal mu ji za zákonnou manželku. To pohněvalo královnu, doňu Maguncii, matku Antonomasiinu tak, že za tři dny jsme ji pohřbili.“</p>
			<p class="MLP-text">„To tedy umřela?“ poznamenal Sancho. </p>
			<p class="MLP-text">„Samo sebou,“ odpověděl Trojfaldovec, „v Candayi není zvykem pochovávati živé, ale mrtvé.“</p>
			<p class="MLP-text">„Už se stalo, pane zbrojnoši, že pohřbili člověka v&#160;bezvědomí, myslíce, že jest mrtev,“ na to Sancho; „soudím, že by bylo pro královnu Maguncii lepší, kdyby byla pouze omdlela, neboť člověk, pokud je živ, mnoho napraví a&#160;zbrklost infantčina nebyla taková, aby si ji brala hned tak vážně. Kdyby si ta paní vzala za muže nějakého svého panoše nebo domácího sluhu, jak prý mnoho žen učinilo, byl by ovšem konec; ale provdala-li se za rytíře tak šlechetného a&#160;obratného, jak jste nám ukázala, skutečně, ta hloupost nebyla tak velká, jak se zdá; neboť podle pravidel mého pána zde přítomného, který mě nenechá lhát, mohou i&#160;rytíři, a&#160;zvlášť potulní, dosáhnouti titulu císařského jako učenci hodnosti biskupské.“</p>
			<p class="MLP-text">„Mluvíš pravdu, Sancho,“ pravil don Quijote, „neboť má-li potulný rytíř aspoň trošku štěstí, může se snadno státi nejmocnějším pánem pod sluncem. Ale pokračujte, paní Dolorido, nebot myslím, že teprve nyní nám prozradíte hořkost tohoto až dosud sladkého příběhu.“</p>
			<p class="MLP-text">„Ano, zhořkl,“ vzdychla paní hraběnka, „zhořkl tak, že i&#160;zeměžluč je sladší a&#160;vavřín chutnější. Královna tehdy zemřela, nejen omdlela, a&#160;my ji pohřbili, a&#160;sotva ji zakopali a&#160;my se s&#160;ní naposledy rozloučili, tu&#160;– quis talia fando temperet a&#160;lacrimis? – zjevil se nad hrobkou královninou na dřevěném koni obr Malambruno, strýc Magunciin, necita a&#160;zároveň čaroděj, aby pomstil svým uměním smrt své neteře, ztrestal drzost dona Clavija a&#160;nezřízenost Antonomasiinu; zaklel je hned na hrobě, ji v&#160;bronzovou opici a&#160;jej v&#160;strašného krokodýla z&#160;neznámého kovu, a&#160;mezi ně postavil sloup rovněž z&#160;kovu se syrským nápisem, který přeložen do candyštiny a&#160;nyní do španělštiny zní: </p>
			<p class="MLP-text">‚Tito dva drzí milenci nenabudou své původní podoby, dokud odvážný Manchan se se mnou neutká v&#160;souboji, neboť toto nevídané dobrodružství jest určeno peklem výhradně jeho odvaze.‘</p>
			<p class="MLP-text">Potom vytrhl z&#160;pochvy obrovskou šavli, uchopil mě za vlasy a&#160;tvářil se, jako by mi chtěl rozpárati hrdlo a&#160;utíti hlavu. Strachem se mi hlas zadrhl a&#160;byla jsem téměř bez sebe, přece však jsem se vzchopila ze všech sil a&#160;ustrašeným a&#160;smutným hlasem jsem mu řekla tolik věcí, že upustil od vykonání toho hrozného potrestání. Potom rozkázal, aby poslali pro ostatní dueni hradu, které zde vidíte; přeháněje naši vinu, urážlivě mluvil o&#160;povaze, špatném smýšlení a&#160;ještě horším jednání dvorských dam, svaluje vinu na všechny, ačkoliv jsem jednala špatně pouze já; oznámil nám, že nás potrestá nikoli na hrdlech, ale jiným trestem, rovnajícím se pro nás stálé občanské smrti. A&#160;ve chvíli, kdy to řekl, se nám zdálo, že se nám rozšiřují póry na tvářích a&#160;že nás někdo píchá jehlami do celého obličeje. Ihned jsme si pospíšily rukama do tváří a&#160;shledaly jsme, že vypadají tak, jak je nyní uhlídáte.“</p>
			<p class="MLP-text">Dolorida a&#160;ostatní dueni odkryly závoje a&#160;ukázaly obličeje celé vousaté, ty zrzavé, ony černé a&#160;zase bílé i&#160;jiných barev. Vévoda a&#160;vévodkyně předstírali úžas, don Quijote, Sancho žasli a&#160;ostatní přítomní byli ohromeni.</p>
			<p class="MLP-text">Trojfaldová mluvila dále: </p>
			<p class="MLP-text">„Tak se nám pomstil ten ničema a&#160;bídák Malambruno, zakryv naše jemné a&#160;půvabné tváře hrubými štětinami. Kéž by nebe bylo připustilo, aby nám raději svou ohromnou šavlí uťal hlavy, než aby zatemnil světlo našich lící touto srstí, neboť uvažte, pánové, (a&#160;chtěla bych, aby se při tom, co chci říci, moje oči staly prameny; ale přemýšlením o&#160;naší záhubě a&#160;mořem slz, jež prolily, vyschly a&#160;vyprahly naše oči jako plevy, a&#160;proto to říkám bez slz) táži se vás, kam se má uchýliti vousatá dueňa? Který otec nebo matka se nad ní ustrne? Kdo jí pomůže? Neboť, má-li i&#160;jemné tváře, ale obličej zhyzděný četnými vodičkami a&#160;líčidlem, stěží nalezne někoho, kdo by o&#160;ni stál; co má potom dělat, když odkryje tvář, a&#160;ta je jeden les? Ó dueni a&#160;družky moje, v&#160;nešťastné hodině jsme přišly na svět, ve zlé chvíli nás otcové zplodili.“</p>
			<p class="MLP-text">Po tomto zvolání se zdálo, že omdlévá.</p>
		</div>
</body>
</html>