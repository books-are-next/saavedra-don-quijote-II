<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-27</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-25" class="MLP-uroven2-kapitola">KAPITOLA XXIII.<span class="char-style-override-4"><br/></span><span class="MLP-znak-tucna-kurziva-11b char-style-override-5">o neuvěřitelných věcech, které výborný don Quijote spatřil v&#160;hluboké propasti Montesínově a&#160;jež pro svou nemožnost a&#160;úžasnost uvádějí v&#160;podezření z&#160;nepravdivosti tuto kapitolu.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Byly asi čtyři hodiny odpoledne, slunce, které bylo pod mrakem, umírněně hřálo a&#160;don Quijote mohl tedy bez obtížného vedra vyprávěti o&#160;své příhodě v&#160;jeskyni Montesínově svým vzácným posluchačům. Začal takto: </p>
			<p class="MLP-text">„V&#160;hloubce dvanácti nebo čtrnácti sáhů této propasti jest napravo výklenek a&#160;místo, kam by se schoval vůz s&#160;mezky. Slabé světlo, vnikající tam štěrbinami končícími daleko na povrchu země, osvětluje tento prostor. Tento výklenek jsem spatřil v&#160;té chvíli, kdy jsem byl již unaven a&#160;kdy mě již omrzelo viseti na laně a&#160;klesati do té temné propasti, ač jsem dobře nevěděl, kam se dostanu; i&#160;rozhodl jsem se, že tam zůstanu a&#160;odpočinu si. Volal jsem hlasitě, abyste mne nespouštěli, leč dám znamení, ale neslyšeli jste mne asi; provaz, který jste spouštěli, jsem tedy svinoval do klubka a&#160;usedl naň, přemýšleje, jak bych se dostal na dno, když jsem neměl nikoho, kdo by mě opět spouštěl.</p>
			<p class="MLP-text">V&#160;této nejistotě přemohl mě náhle tvrdý spánek, ač jsem se bránil, z&#160;něhož jsem se záhy však probudil nenadále a&#160;nevěda jak: byl jsem uprostřed krásné louky, nejpůvabnější a&#160;nejlíbeznější, jakou příroda kdy stvořila a&#160;jakou si dovede představiti ani nejvzletnější mysl lidská. Přece jsem si sáhl na hlavu a&#160;prsa, abych se přesvědčil, jsem-li to já nebo nějaký klamný přelud; hmatem, citem i&#160;rozumem jsem se přesvědčil, že jsem to já, týž jako nyní. Spatřil jsem nádherný královský palác, jehož zdi, jak se mi zdálo, byly stavěny z&#160;čirého křišťálu, a&#160;vážného starce ve fialové vlněné říze, již táhl za sebou, vycházejícího z&#160;velké dvoukřídlové brány paláce. Přes prsa měl zelenou atlasovou šerpu učeneckou, na hlavě měl milánský černý baret a&#160;bílý vous sahal mu až po pás. V&#160;ruce držel růženec se zrnky většími než ořechy a&#160;s&#160;desátky jako pštrosí vejce. Jeho zjev, krok, vážné vystupování a&#160;postava mě dohromady i&#160;každá zvlášť udivily a&#160;oslnily.</p>
			<p class="MLP-text">Přistoupil ke mně, laskavě mě objal a&#160;řekl: </p>
			<p class="MLP-text">‚My, začarovaní v&#160;této samotě, očekáváme tě už po dlouhá léta, statečný rytíři done Quijote de la Mancha; čekáme tě, abys oznámil světu, co se skrývá v&#160;této lubové jeskyni zvané Montesínově, do které jsi sestoupil. Tento statečný čin byl určen tobě, tvému nepřemožitelnému srdci a&#160;tvé skvělé odvážnosti. Následuj mne, jasný pane, odkryji ti zázraky tohoto průhledného hradu, jehož jsem velitelem a&#160;ochráncem: jsem Montesínos, po němž jest jeskyně nazvána.‘</p>
			<p class="MLP-text">Jakmile jsem to uslyšel, tázal jsem se ho, je-li pravdivé pozemské vyprávění o&#160;dýce, kterou prý vyřízl srdce z&#160;prsou svému příteli, slavnému Durandartovi a&#160;pak je odevzdal paní Belermě, jak si jeho umírající přítel přál. Řekl mi, že je to skutečně pravda, pouze že neužil dýky, ale mečíku ostřejšího než jehla.“ </p>
			<p class="MLP-text">„Ten mečík jistě vypracoval sevillský Ramón de Hóces!“ poznamenal Sancho. </p>
			<p class="MLP-text">„To nevím,“ odpověděl don Quijote, „ale Ramón de Hóces jej asi nezhotovil, neboť zemřel nedávno a&#160;bitva u&#160;Roncesvalles, kde se toto neštěstí událo, byla již dávno. To však nepůsobí na pravdivost celého vyprávění.“</p>
			<p class="MLP-text">„Ano,“ poznamenal bratranec, „pokračujte, naslouchám vám s&#160;velkým potěšením.“</p>
			<p class="MLP-text">„Se stejným potěšením vyprávím,“ řekl don Quijote; „tedy vážný Montesínos doprovodil mě do křišťálového paláce, ve kterém v&#160;přízemí, v chmurné síni z&#160;alabastru stál mramorový náhrobek mistrovské práce, na němž ležel rytíř, ne z&#160;bronzu nebo z&#160;mramoru jako na jiných náhrobcích, ale skutečný rytíř z&#160;krve a&#160;kostí. Jeho pravice, trochu chlupatá a&#160;svalovitá, důkaz to síly rytířovy, byla položena na srdci; než jsem se mohl otázati Montesína, pravil mi vida můj udivený pohled na náhrobek: </p>
			<p class="MLP-text">‚To jest můj přítel Durandarte, výkvět a&#160;vzor statečných a&#160;milujících rytířů své doby; začaroval jej sem, právě tak jako mne a&#160;mnohé jiné muže a&#160;ženy, Merlín, francouzský kouzelník, který prý jest synem ďáblovým; já však myslím, že je spíše samotným ďáblem než synem ďáblovým. Proč a&#160;jakým způsobem nás začaroval, nikdo neví, ale snad se to dozvíme v&#160;pravý čas, který, jak se domnívám, již přichází. Ale jedno mě překvapuje: Durandarte zemřel v&#160;mé náruči a&#160;já jsem vyňal jeho srdce vlastní rukou&#160;– opravdu, vážilo jistě dvě libry, neboť jak učí přírodozpytec, je ten, kdo má těžší srdce, také statečnější; proč tedy tento rytíř, který zemřel, běduje a&#160;naříká, jako by byl živý?‘ </p>
			<p class="MLP-text">Po těchto slovech ubohý Durandarte zvolal:</p>
			<p class="MLP-verse--I">Příbuzný můj, Montesíne, <br/>o&#160;jediné jsem vás žádal: <br/>až má duše z&#160;těla vyjde, <br/>byste srdce z&#160;prsou vyňal <br/>dýkou nebo ostrým mečem, <br/>zanesl je bez prodlení <br/>ubohé mé Belermě.</p>
			<p class="MLP-text">Vážný Montesínos slyše to klekl před naříkajícího rytíře a&#160;s&#160;pláčem řekl: </p>
			<p class="MLP-text">‚Pane Durandarte, milý můj strýče, vyplnil jsem přece váš rozkaz v&#160;den naší porážky: vaše srdce, které jsem vyňal co nejpečlivěji, aniž jsem nechal v&#160;hrudi to nejmenší, otřel jsem krajkovým šátečkem a&#160;odešel jsem s&#160;ním do Francie, jakmile jsem vás pochoval s&#160;mnohými slzami, jež by stačily k&#160;smytí krve, která mi na rukou ulpěla, když jsem vyjímal vaše srdce; vězte, že jsem v&#160;první vesničce na cestě z&#160;Roncesvalles posypal vaše srdce solí, aby se nekazilo a&#160;abych je ne-li čerstvé, alespoň suché donesl paní Belermě, kterou právě tak jako nás zaklel čaroděj Merlín před mnoha lety a&#160;s&#160;námi Guadianu, vašeho zbrojnoše, dueňu Ruideru se sedmi jejími dcerami a&#160;dvěma neteřemi a&#160;s&#160;mnohými vašimi známými a&#160;přáteli; ačkoliv přešlo přes pět set let, nezemřel nikdo z&#160;nás, pouze chybí Ruidera a&#160;její dcery a&#160;neteře, které proměnil Merlín v&#160;jezírka, slitovav se nad jejich slzami: to jsou jezírka Ruideřina, jak jim říkají pozemšťané v&#160;Manchi. Sedm těch dcer náleží králům španělským a&#160;obě neteře patří rytířům posvátného řádu johanitského.</p>
			<p class="MLP-text">Guadiana, váš zbrojnoš, změnil se v&#160;řeku, neboť také oplakával vaše neštěstí; tato řeka, po něm nazvaná, vytrysknuvši na povrch země shlédla oblohu jiného světa než našeho, rozželela se, že vás opouští, a&#160;znovu zmizela v&#160;hlubinách země; není však možné, aby zabránila svému toku, proto časem vyvěrá a&#160;slunce a&#160;oči lidí mohou ji viděti. Jezírka napájejí ji vodou a&#160;spojena s&#160;mnohými jinými přítoky teče mocná a&#160;velká do Portugalska. Teče však smutně a&#160;zádumčivě, neboť v&#160;ní nežijí vzácné a&#160;drahé ryby, ale nechutné a&#160;bezcenné, lišící se značně od ryb zlatého Taja.</p>
			<p class="MLP-text">To, co nyní říkám, můj bratranče, opakoval jsem už mnohokráte; neodpovídáte mi však, tedy mi buď nedůvěřujete, nebo mne neslyšíte; Bůh ví, jak mě to rmoutí. Nyní vám ale oznámím novinu, která sice nezmenší váš žal, ale také jej nezvětší. Pohleďte, že tu u&#160;nás stojí&#160;– vzbuďte se a&#160;uvidíte jej&#160;– slavný rytíř don Quijote de la Mancha, o&#160;němž věštil čaroděj Merlín mnoho věcí; ten rytíř, který opět vzkřísil s&#160;úspěchem, jakého nedosáhly minulé věky, dnes již zapomenuté potulné rytířstvo a&#160;jehož pomocí snad budeme z&#160;kouzel vysvobozeni, neboť velké skutky jsou určeny pro veliké muže!</p>
			<p class="MLP-text">I&#160;kdyby se to nestalo,‘ řekl nešťastný Durandarte tiše a&#160;teskně, ‚i&#160;kdyby se to nestalo, můj bratranče, jen trpělivost a&#160;dejme si ještě kartičky.‘ </p>
			<p class="MLP-text">Potom se obrátil, odmlčel se a&#160;neřekl již ani slova.</p>
			<p class="MLP-text">Vtom bylo slyšet nesmírné vzdychání a&#160;naříkání, provázené hlubokými vzdechy a&#160;bojácnými vzlyky. Obrátiv se spatřil jsem za křišťálovou stěnou průvod dvou řad panen, krásných, smutečně oblečených a&#160;s&#160;bílými turbany podle tureckého zvyku na hlavách. Za nimi kráčela jejich velitelka, jak bylo patrno z&#160;její vznešenosti; byla také oblečena černě s&#160;bílým širokým závojem sahajícím až na zem. Turban měla dvakráte větší než turban některé z&#160;ostatních; obočí měla srostlé, nos poněkud dohůry, velká ústa, rty červené a&#160;zuby, které se časem objevily, byly řídké a&#160;nepravidelné, avšak bílé jako loupané mandle; v&#160;ruce v&#160;jemném šátku držela, pokud jsem viděl, seschlé a&#160;svraštělé srdce, přeměněné v&#160;mumii. Montesínos mi vysvětlil, že jest to začarované služebnictvo Durandartovo a&#160;Belermino a&#160;poslední, která nese srdce, že jest paní Belerma, která se se svým služebnictvem prochází takto čtyřikráte za týden; že všechny zpívají nebo lépe řečeno lkají verše nad mrtvolou a&#160;bědným srdcem jeho příbuzného; a&#160;zdá-li se mi nehezkou a&#160;poněkud nepodobnou vyprávění, které o&#160;ní jde, že jsou toho příčinou těžké noci a&#160;horší dny, které tráví v&#160;tomto zakletí; možno to také viděti na jejích stínech pod očima a&#160;její bledosti; tato bledost a&#160;kruhy pod očima nesouvisí nijak s&#160;obvyklou měsíční churavostí u&#160;žen, poněvadž jí netrpí už po měsíce, ba léta, ale pocházejí z&#160;bolesti nad srdcem, jež stále nosí v&#160;svých rukou a&#160;jež jí připomíná a&#160;neustále na mysl znovu uvádí neštěstí nebohého milence. A&#160;kdyby těch věcí nebylo, sotva by se jí vyrovnala krásou, půvabem a&#160;svěžestí velká Dulcinea z&#160;Tobosa, tak slavená v&#160;celém kraji, ba po všem světě.‘</p>
			<p class="MLP-text">‚Láry, fáry,‘ odpověděl jsem, ‚pane Montesíne, vyprávějte svůj příběh, jak se patří, neboť víte, že přirovnání obyčejně nestojí za mnoho a&#160;není nutno hned srovnávat. Nedostižná Dulcinea z&#160;Tobosa zůstane takovou, jakou jest, a&#160;paní Belerma jest, jakou byla a&#160;jest, a&#160;to stačí.‘ </p>
			<p class="MLP-text">Na to mi řekl: </p>
			<p class="MLP-text">‚Pane done Quijote, prosím, promiňte mi, doznávám, že jsem se zmýlil a&#160;vyjádřil nesprávně, tvrdě, že by se paní Dulcinea nemohla rovnati s&#160;paní Belermou; kdybych byl poznal ze sebemenšího slova, že Vaše Milost jest jejím rytířem, raději bych se byl kousl do jazyka, než bych ji byl srovnával s&#160;něčím, leda se samotným nebem.‘ </p>
			<p class="MLP-text">Tímto vysvětlením slavného Montesína jsem zmírnil svůj hněv, který vzplanul v&#160;mé hrudi při srovnání mé paní s&#160;Belermou.“</p>
			<p class="MLP-text">„A&#160;to se divím,“ poznamenal Sancho, „že se Vaše Milost nepustila do toho dědka, nepřelámala mu všecky kosti a&#160;nevytrhala mu vousy do posledního.“</p>
			<p class="MLP-text">„Ne, příteli Sancho,“ pravil don Quijote, „nehodilo by se to, neboť jest povinností nás všech ctíti starce, i&#160;nerytíře, a&#160;tím spíš rytíře, a&#160;zvláště začarované. Vím velmi dobře, že v&#160;jiných vzájemných otázkách a&#160;odpovědích jsem nezůstal pozadu za ním.“</p>
			<p class="MLP-text">Bratranec řekl potom: </p>
			<p class="MLP-text">„Je mi záhadou, pane done Quijote, že jste toho tolik spatřil, napovídal a&#160;dozvěděl se za tak krátkou dobu, po kterou jste zůstal v&#160;jeskyni.“</p>
			<p class="MLP-text">„Kdy jsem se tam spustil?“ tázal se don Quijote. </p>
			<p class="MLP-text">„Ani ne před hodinou,“ odpověděl Sancho. </p>
			<p class="MLP-text">„To není možné,“ zvolal don Quijote, „vždyť tam bylo třikrát jitro a&#160;třikrát večer, z&#160;čehož soudím, že jsem se zdržel asi tři dny v&#160;jeskyni skryté vašim očím.“</p>
			<p class="MLP-text">„Pán jistě mluví pravdu,“ podotkl Sancho, „neboť vše, co jej potká, je samé kouzlo, a&#160;to, co jsme pokládali za hodinu, trvalo pro něho asi tři dny a&#160;tři noci.“</p>
			<p class="MLP-text">„Tak to asi bude,“ řekl don Quijote. </p>
			<p class="MLP-text">„Jedl jste, pane, za celou tu dobu?“ tázal se bratranec. </p>
			<p class="MLP-text">„Ani sousta,“ odpověděl don Quijote; „a ani jsem hladu nepocítil.“</p>
			<p class="MLP-text">„A&#160;jedí vůbec začarovaní?“ tázal se bratranec. </p>
			<p class="MLP-text">„Nikoliv,“ řekl don Quijote, „nejedí, nemají výkalů, ale myslí se, že jim rostou nehty, vousy a&#160;vlasy.“</p>
			<p class="MLP-text">„A&#160;spí zakletí, pane?“ zeptal se Sancho. </p>
			<p class="MLP-text">„Ne,“ odpověděl don Quijote, „za ty tři dny, které jsem tam s&#160;nimi pobyl, žádný nespal a&#160;já také ne.“</p>
			<p class="MLP-text">„Sem se dobře hodí přísloví: ‚Pověz mi, s&#160;kým obcuješ, a&#160;já ti řeknu, jaký jsi‘. A&#160;poněvadž se Vaše Milost stýkala se začarovanými, kteří nejedí a&#160;nespí, není divu, že jste také nejedl a&#160;nespal po celou tu dobu, kdy jste s&#160;nimi byl; nehněvejte se, Milosti, ale tomu, co jste zde vyprávěl, nevěřím ani trošku, ať mě Bůh&#160;– skoro bych byl řekl čert!“</p>
			<p class="MLP-text">„Proč nevěříte?“ otázal se bratranec. „Lže snad pan don Quijote? Vždyť i&#160;kdyby měl úmysl lháti, neměl kdy vymysliti si tak nesmírné množství lží.“</p>
			<p class="MLP-text">„Netvrdím, že můj pán lže,“ pravil Sancho. </p>
			<p class="MLP-text">„Co tedy myslíš?“</p>
			<p class="MLP-text">„Domnívám se,“ řekl Sancho, „že Merlín nebo ti kouzelníci, kteří zakleli všechny ty lidi, o&#160;nichž Vaše Milost mluví a&#160;které také spatřila, vnukli vám a&#160;nakukali celou tu historii, kterou nám vyprávíte nebo ještě budete vyprávět.“</p>
			<p class="MLP-text">„Možná, Sancho,“ řekl don Quijote, „přece ale vše, o&#160;čem jsem vám vypravoval, jsem spatřil svýma očima a&#160;sáhl si na to vlastníma rukama. Podivíš se, až ti řeknu, že mezi všemi podivnými nesčíslnými zázraky, na které mě Montesínos upozornil (cestou, až bude více pokdy, povím ti je dopodrobna), uhlídal jsem tři selky, které tančily a&#160;pobíhaly po krásné louce jako tři kozičky a&#160;zblízka jsem shledal, že jednou je nedostižná paní Dulcinea z&#160;Tobosa; byla se dvěma vesničankami, s&#160;nimiž jsme se setkali a&#160;mluvili na toboské cestě. Otázal jsem se Montesína, zná-li je, a&#160;on mi vysvětlil, že jsou to patrně nějaké zakleté urozené paní, které se teprve před několika dny objevily na louce; tím prý nesmím býti překvapen, poněvadž tam je množství dam z&#160;dávných dob i&#160;nynějších, které jsou začarovány v&#160;různé podoby, a&#160;že tam poznal také královnu Ginebru a&#160;její dueňu Quintaňonu, která podala Lanzarotovi, vrátivšímu se z&#160;Británie, víno.“</p>
			<p class="MLP-text">Po těchto slovech si Sancho opravdu myslil, že se smíchem zblázní nebo umře, neboť znal dobře falešnou historii se začarovanou paní Dulcineou, kterou si sám vymyslil a&#160;vyhlásil, a&#160;právě z&#160;toho usoudil pevně, že jeho pán jest úplný blázen, a&#160;pravil mu: </p>
			<p class="MLP-text">„V&#160;prokletou hodinu a&#160;chvíli, v&#160;nešťastný den sestoupila Vaše Milost, drahý můj pane, na onen svět, a&#160;v&#160;neblahém čase jste se srazil s&#160;panem Montesínem, který vás takhle pobláznil. Měl jste zde na zemi zdravý rozum od Pánaboha, Milosti, mluvil jste duchaplně a&#160;dával jste rady komukoliv, ale nevyprávěl jste nikdy nesmysly jako teď.“</p>
			<p class="MLP-text">„Znám tě dobře, Sancho, a&#160;proto si také nevšímám tvých řečí,“ odpověděl don Quijote. </p>
			<p class="MLP-text">„A&#160;já zase řečí Vaší Milosti,“ odsekl Sancho, „zbijte si mě nebo zabte za ta slova, která jsem pronesl a&#160;která ještě řeknu, budete-li vyprávět podobné nesmysly. Řekněte mi, Milosti, když jsme spolu zadobře, jak jste poznal naši velitelku a&#160;jestliže jste s&#160;ní hovořil, co jste jí řekl a&#160;co odvětila?“</p>
			<p class="MLP-text">„Poznal jsem ji podle šatů, neboť měla stejné, jako když jsi mi ji ukázal,“ odpověděl don Quijote.</p>
			<p class="MLP-text">„Oslovil jsem ji sice, ale ona beze slova, obrátivši se zády, rychle prchla, že by ji nezasáhla ani střela. Chtěl jsem ji následovati a&#160;byl bych to udělal, ale Montesínos mě od toho odvrátil, abych se prý marně nenamáhal a&#160;že se blíží hodina, kdy musím z&#160;jeskyně. Slíbil mi, že mě za čas zpraví o&#160;tom, jak jeho, Belermu, Durandarta a&#160;všechny ostatní vysvoboditi; ze všeho, co jsem tam spatřil, zarmoutilo mě však nejvíce, že když jsem takto hovořil s&#160;Montesínem, přiblížila se ke mně nepozorovaně jedna z&#160;přítelkyň nešťastné paní Dulciney a&#160;tiše mi rozrušeným hlasem pravila v&#160;slzách: </p>
			<p class="MLP-text">‚Moje velitelka, paní Dulcinea z&#160;Tobosa, líbá vám ruce, táže se po vašem zdraví a&#160;z&#160;velké nouze vás prosí o&#160;půjčku půl tuctu reálů, nebo kolik jich máte, na tuhle vlněnou spodničku, kterou přináším; a&#160;zavazuje se vám svým slovem, že je co nejdříve splatí.‘</p>
			<p class="MLP-text">Užasl jsem nad tímto vzkazem a&#160;tázal jsem se pana Montesína: </p>
			<p class="MLP-text">‚Cožpak, pane Montesíne, mohou míti začarovaní také nouzi?‘ </p>
			<p class="MLP-text">On na to: </p>
			<p class="MLP-text">‚Skutečně, milostivý pane done Quijote, takzvaná nouze je rozšířena všude, všech se týká, všechny stíhá a&#160;pronásleduje i&#160;zakleté; posílá-li vám paní Dulcinea z&#160;Tobosa tuhle zástavu, která se mi zdá dobrou, za půjčku šesti realů, pošlete jí je, neboť jich asi nutně potřebuje.‘ </p>
			<p class="MLP-text">‚Zástavu nepřijmu,‘ řekl jsem, ‚ale také jí nedám, co žádá, neboť mám pouze čtyři realy‘ (byly to ty, Sancho, jež jsi mi onehdy dal pro almužnu chudým u&#160;cesty) a&#160;dal jsem jí je řka: </p>
			<p class="MLP-text">‚Řekněte své velitelce, drahá přítelkyně, že jsem srdečně zarmoucen nad její bídou a&#160;že bych si přál býti milionářem, abych jí mohl přispěti; vyřiďte jí, že se mi nemůže vésti příliš dobře, neboť toužím marně po jejím milém pohledu i&#160;bystrém rozhovoru, a&#160;že ji prosím snažně, aby se laskavě ukázala a&#160;pohovořila se svým věrným sluhou a&#160;ubohým rytířem. Vyřiďte jí také, že, než se naděje, zví, že jsem se zapřísáhl pomstou, jako markýz de Mantua, když v&#160;lese našel svého umírajícího synovce, že totiž nesní chléb na ubrusu, mimo jiné drobnůstky; a&#160;já přísahám, že bez odpočinku budu procházeti všemi sedmi díly světa horlivěji nežli infant don Pedro Portugalský, až ji vysvobodím z&#160;kouzel.‘ </p>
			<p class="MLP-text">‚Ano,‘ řekla dívka, ‚to vše i&#160;víc jste povinen pro svoji paní učiniti,‘ vzala čtyři realy a&#160;místo poklony udělala kotrmelec dobré dva lokte do výšky.“</p>
			<p class="MLP-text">„Pane bože!“ v&#160;té chvíli vzkřikl Sancho, „je tohle možné, aby kouzelníci a&#160;čáry měli takovou sílu, aby proměnili zdravý rozum mého pána v&#160;tohle pitomé blouznění? Můj pane, vzchopte se, Milosti, nezapomínejte na svoji vážnost a&#160;nevěřte hloupostem, které vám zmátly a&#160;zkazily rozum.“</p>
			<p class="MLP-text">„To vše, Sancho, říkáš, že mě máš rád,“ pravil don Quijote, „a&#160;poněvadž nerozumíš životu, vše, v&#160;čem je nějaká nesnáz, pokládáš za nemožné. Opakuji, že přijde doba, kdy ti sdělím mnohé, co jsem v&#160;jeskyni viděl, a&#160;potom uvěříš celé historii, jejíž pravdivost nesnese odmlouvání ani hádku.“</p>
		</div>
</body>
</html>