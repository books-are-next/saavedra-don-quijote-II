<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-12</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-10" class="MLP-uroven2-kapitola">KAPITOLA VIII.,<br/><span class="MLP-znak-tucna-kurziva-11b char-style-override-5">vyprávějící příhody dona Quijota při návštěvě u&#160;paní Dulciney z&#160;Tobosa.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">„Buď pochválen mocný Alláh!“ říká Hamete Benengeli na začátku osmé kapitoly a&#160;opakuje toto zvolání třikrát, chvále jej za to, že jsou don Quijote a&#160;Sancho už na cestě a&#160;že čtenáři jeho výtečného příběhu mohou očekávati statečné činy a&#160;vtipné nápady dona Quijota a&#160;jeho služebníka; žádá čtenáře, aby nevzpomínali na minulé rytířské činy důmyslného hidalga a&#160;sledovali jen činy budoucí, začínající cestou do Tobosa, jako ony začaly na pláni montielské; žádá méně, než slibuje, a&#160;vypráví dále:</p>
			<p class="MLP-text">Když Sanson odešel a&#160;oba osaměli, začal Rocinante ržáti a&#160;osel hýkati, což don Quijote a&#160;Sancho pokládali za dobré znamení a&#160;předpověď; po pravdě řečeno, hýkal osel mnohem častěji, než kůň ržál, z&#160;čehož Sancho usoudil, že jeho štěstí bude větší než to jeho pána, úsudek si možná dělal i na základě&#160;hádání osudu z&#160;hvězd, ve kterém se snad vyznal, neboť o&#160;tom není ve vyprávění zmínky. Když klopýtl nebo upadl, tvrdíval jen, že je to zlé znamení a&#160;že měl zůstat doma; a&#160;vskutku kdo klopýtne nebo upadne, obyčejně si jen roztrhne botu nebo zláme žebra. Měl tedy, ač hlupák, celkem pravdu.</p>
			<p class="MLP-text">Don Quijote mu řekl:</p>
			<p class="MLP-text">„Příteli Sancho, noc se blíží a&#160;je tmavší, než potřebujeme, abychom byli ráno v&#160;Tobosu, kam chci jíti dříve, než vyhledáme jiné dobrodružství; tam dosáhnu požehnání a&#160;dovolení nepřirovnatelné Dulciney, s&#160;nímž, jak myslím, vykonám a&#160;dokončím každé dobrodružství, neboť nic na světě neblaží potulné rytíře více než náklonnost jejich dam.“</p>
			<p class="MLP-text">„Rád věřím, Milosti,“ poznamenal Sancho, „ale sotva s&#160;ní budete moci promluvit a&#160;spatřit ji, natož dosáhnout od ní požehnání; leda by vám je udělila přes zeď dvora, kde jsem ji viděl poprvé, nesa jí psaní s&#160;novinkami o&#160;bláznovstvích a&#160;nesmyslech Vaší Milosti, které jste tropil uprostřed Sierry Moreny.“</p>
			<p class="MLP-text">„Myslíš, že to byla zeď dvora, Sancho,“ pravil don Quijote, „kde jsi uviděl nevyrovnatelnou krásu její a&#160;líbeznost? Byla to jistě nějaká galerie, pavlač nebo sloupová chodba, nebo jak se tomu říká, skvělého královského paláce.“</p>
			<p class="MLP-text">„Mně se zdálo,“ řekl Sancho, „že je to zeď, možná, že mě opouští paměť.“</p>
			<p class="MLP-text">„Pospěšme tam, Sancho,“ rozhodl don Quijote, „chci ji pouze spatřiti a&#160;je mi jedno, bude-li to přes zeď, oknem nebo zahradní mříží; každý paprsek ze slunce její krásy vniknuvší do mého oka zbystří můj rozum a&#160;vzpruží mé srdce, že budu jediný nejmoudřejší a&#160;nejodvážnější.“</p>
			<p class="MLP-text">„Ale skutečně, pane,“ řekl Sancho, „když jsem uhlídal to slunce paní Dulciney z&#160;Tobosa, nebylo jasné a&#160;nezářilo paprsky; asi proto, že Její Milost prosívala pšenici a&#160;četný prach, který tím vznikl, zastiňoval její obličej.“</p>
			<p class="MLP-text">„Skutečně, Sancho,“ odpověděl don Quijote, „stále se domníváš, věříš a&#160;tvrdíš, že moje paní Dulcinea prosívala obilí, ač to není možné, neboť to zaměstnání nesouhlasí vůbec s&#160;prací osoby tak vznešené, rozumné a&#160;určené k&#160;jiným úkolům a&#160;jiné práci, dokazující její urozenost zdaleka. Zapomněl jsi na verše našeho básníka, kterými líčí zaměstnání čtyř nymf v&#160;křišťálových síních, které se vynořily z&#160;líbezného Taja a&#160;tkaly skvělé látky na zelené louce; slavný a&#160;vtipný básník říká, že tkaniny byly tkány ze zlata, hedvábí a&#160;perel; tím si asi krátila dlouhou chvíli moje paní, když jsi ji uzřel; možná, že některý zlý čaroděj proměňuje v&#160;jinou podobu ze zlomyslnosti ke mně vše, co miluji; mám obavy, byl-li pisatelem vyprávění o&#160;mých statečných činech nějaký čaroděj, že spletl jednu událost s&#160;druhou, jednu pravdu s&#160;tisícem lží a&#160;zaznamenal celou historii jinak, než jak toho vyžaduje pravdivé vyprávění. Ó závisti, základe nesmírného zla a&#160;ničitelko ctností! Každá neřest, Sancho, způsobuje jistou rozkoš, jen závist vzbuzuje pouze hněv, zlost a&#160;nenávist.“</p>
			<p class="MLP-text">„To je moje řeč,“ řekl Sancho, „a soudím, že v&#160;té legendě nebo historii, kterou Sanson Carrasco o&#160;nás četl, také moji čest zhanobili, vláčeli ji z&#160;bláta do louže, jak se říká, přesto, že jsem nikdy žádného čaroděje nehanobil a&#160;závidět mi není co; jsem sice trochu zlomyslný a&#160;poťouchlý, ale to se úplně ztrácí pod rouškou mé omezenosti, která je pravdivá a&#160;nelíčená; a&#160;kdybych neměl jiné vlastnosti než tu, že vždy pevně věřím v&#160;Boha a&#160;ve vše, co prohlašuje svatá církev katolická, že nenávidím Židy&#160;– a&#160;to je pravda&#160;–, měli by spisovatelé historií míti se mnou slitování a&#160;slušně o&#160;mně ve svých spisech vyprávěti; ale tvrdí cokoliv, narodil jsem se nahý a&#160;nahý jsem zůstal, nezískal jsem ani neztratil, a&#160;i když o&#160;mně píší v&#160;knihách a&#160;jsem v&#160;rukou každého, nedbám o&#160;to, co o&#160;mně píší a&#160;vyprávějí ani co by za nehet.“</p>
			<p class="MLP-text">„To mi připomíná, Sancho,“ poznamenal don Quijote, „příhodu slavného nynějšího básníka, který napsal satiru o&#160;všech vznešených dámách, ale jednu vynechal, ani ji nejmenoval. Dáma zpozorovavši to vytýkala básníkovi, že ji opominul zařaditi do seznamu dam a&#160;co že na ní je zlého, a&#160;žádala jej, aby přibásnil kus a&#160;v&#160;dodatku ji jmenoval, sice že uvidí. Básník to skutečně na její hrozby udělal a&#160;pomluvil ji hůře než klepna, ale ona byla úplně spokojena, jen když byla známá, třeba špatně. Také sem zapadá vyprávění o&#160;pastýři, který spálil slavný chrám Dianin, jeden ze sedmi zázraků světa, jen aby jeho jméno bylo známé i&#160;v&#160;budoucnosti; přesto, že bylo zakázáno jmenovati ho slovem i&#160;písmem, aby tak jeho přání nebylo vyplněno, přece je jisto, že se nazýval Herostrat.</p>
			<p class="MLP-text">Sem se také hodí příběh slavného císaře Karla V. a&#160;nějakého šlechtice v&#160;Římě. Císař chtěl zhlédnouti slavný chrám Rotundu, nazývaný dříve chrámem všech bohů a&#160;nyní názvem příhodnějším: chrámem Všech svatých; je to nejzachovalejší budova z&#160;dob pohanských v&#160;Římě, podávající důkaz štědrosti a&#160;vznešenosti svých zakladatelů. Má podobu půlky pomeranče, je velmi světlý, ač je osvětlován pouze jedním oknem nebo světlíkem ve věži. Císař prohlížel tímto světlíkem chrám a&#160;římský šlechtic, který jej doprovázel, poukazoval na různé přednosti a&#160;důležitosti té nesmírné budovy, a&#160;když se od světlíku vzdálili, řekl císaři: </p>
			<p class="MLP-text">‚Vaše Veličenstvo, měl jsem tisíc chutí obejmouti vás a&#160;vrhnouti se tím světlíkem, abych proslavil své jméno!‘</p>
			<p class="MLP-text">‚Děkuji vám,‘ poznamenal císař, ‚že jste svou špatnou chuť nevyplnil, ale ode dneška nedám vám příležitosti, abyste mi mohl prokázati svoji lásku, a&#160;proto vám nařizuji, abyste nikdy nebyl tam, kde budu já, a&#160;neoslovoval mne.‘ </p>
			<p class="MLP-text">Přesto mu prokazoval i&#160;nadále svou přízeň.</p>
			<p class="MLP-text">Tím chci říci, Sancho, že touha po slávě dohání nesmírně k&#160;činům. Kdo myslíš, že svrhl Horatia v&#160;plné zbroji z&#160;mostu do vírů Tibery? Kdo upálil ruku a&#160;rámě Muciovo? Kdo přinutil Curtia, aby se vrhl do hluboké, plamenné strže, objevivší se uprostřed Říma? Kdo donutil Caesara, aby překročil Rubikon, nedbaje zlých znamení, která se objevila? A&#160;abych poukázal na případy novější, kdo zničil koráby, aby zůstali opuštěni na zemi stateční Španělé pod vedením šlechetného Cortésa na Novém světě? Tyto všechny odvážné, velké činy vyšly z&#160;touhy po slávě, po které smrtelníci baží jako po odměně a&#160;části nesmrtelnosti, která jejich slavným skutkům patří; my, rytíři potulní a&#160;křesťanští katolíci, máme klásti větší důraz na slávu věčnou v&#160;krajích nebeských a&#160;nadpozemských nežli na slávu v&#160;životě pozemském, neboť tato sláva, i&#160;když trvá dlouho, mizí s&#160;tímto světem, jehož konec jest předurčen; proto, Sancho, naše činy nesmějí se vymykati z&#160;hranic vymezených náboženstvím křesťanským. V&#160;obrech musíme ničiti zpupnost, závist máme ubíjeti dobrotou a&#160;přívětivostí, hněv mírností a&#160;klidem, nestřídmost a&#160;ospalost střídmostí a&#160;bděním, zhýralost a&#160;neřest ctností a&#160;věrností, kterou chováme k&#160;dámám, které milujeme, a&#160;zahálku putováním po celém světě, vyhledávajíce příležitost, jež nás může udělati pravými křesťany i&#160;výtečnými rytíři. To jsou vlastnosti, Sancho, kterými lze dosáhnouti největší chvály i&#160;slávy.“</p>
			<p class="MLP-text">„Rozuměl jsem všemu, co Vaše Milost říkala,“ řekl Sancho, „ale přece bych chtěl, aby mi Vaše Milost vysvěkvětlila jednu pochybnost, která mě zrovna teď napadla.“</p>
			<p class="MLP-text">„Snad vysvětlila,“ řekl don Quijote; „i jen ven s&#160;tím, vysvětlím ti to, pokud to budu vědět.“</p>
			<p class="MLP-text">„Řekněte mi, pane,“ tázal se Sancho, „kam se poděli všichni ti Juliové a&#160;Augusti, o&#160;kterých jste pravil, že jsou mrtvi?“</p>
			<p class="MLP-text">„Pohané,“ odpověděl don Quijote, „jsou patrně v&#160;pekle, kdežto řádní křesťané budou v&#160;očistci nebo v&#160;nebi.“</p>
			<p class="MLP-text">Sancho na to:</p>
			<p class="MLP-text">„Rád bych také věděl, hoří-li u&#160;hrobů těch chlapíků stříbrné lampy nebo jsou-li jejich kapličky ozdobeny berlami, rubáši, voskovými vlasy, nohama nebo očima? A&#160;ne-li, čím jsou ozdobeny?“ Don Quijote odpověděl: „Hrobky pohanů byly obyčejně skvělé chrámy: popel z&#160;těla Julia Caesara byl dán na vrchol kamenného obelisku, který je nazýván jehlanem svatého Petra. Císař Hadrian pochován ve tvrzi velké jako vesnice. Královna Artemisa pohřbila svého manžela v&#160;hrobce pokládané za jeden ze sedmi divů světa. Žádná však z&#160;těchto hrobek nebyla vyzdobena rubáši ani znameními, která by dokazovala, že ti, kteří jsou tam pohřbeni, jsou světci.“</p>
			<p class="MLP-text">„Dobrá,“ řekl Sancho, „a teď mi řekněte, co je větším činem: vzkřísiti mrtvého nebo porazit obra?“</p>
			<p class="MLP-text">„Zajisté, že vzkřísiti mrtvého.“</p>
			<p class="MLP-text">„Už jsem vás dostal!“ zvolal Sancho. „Tedy sláva toho, který křísí mrtvé, uzdravuje slepé, chromé a&#160;nemocné, i&#160;toho, v&#160;jehož kapli hoří světlo a&#160;jehož ostatky ctí na kolenou zbožní lidé, jest asi cennější zde i&#160;na onom světě, než jakou si získali všichni pohanští císařové a&#160;potulní rytíři.“</p>
			<p class="MLP-text">„I&#160;to je pravda,“ odpověděl don Quijote. „Tedy všechna chvála, pověst a&#160;výhody patří tělům a&#160;ostatkům svatých, kteří se souhlasem svaté naší církve dostávají lampy, svíce, rubáše, berly, obrazy, vlasy i&#160;oči a&#160;nohy na zdvojnásobení zbožnosti a&#160;zvětšení své křesťanské slávy. I&#160;králové uctívají ostatky, líbají kosti, zdobí jimi své modlitebny i&#160;své milé oltáře. Co znamená celá ta tvoje řeč, Sancho?“ tázal se don Quijote.</p>
			<p class="MLP-text">„To znamená, že bychom se měli dát mezi svaté a&#160;byli bychom dříve slavnými. Vězte, pane, že včera nebo předevčírem&#160;– možno to tak říci, neboť jest to dávno&#160;– prohlásili svátými dva mnichy bosáky a&#160;každý je teď šťasten, může-li se dotknout nebo políbit železné řetězy, kterými ovíjeli a&#160;mučili svá těla; lidé prý je ctí více než meč Rolandův ve zbrojnici našeho krále, Bůh ho zachovej. Tedy cennější je státi se kajícím mnichem než být odvážným potulným rytířem, u&#160;Pána Boha více platí dva tucty kajícných ran nežli dva tisíce ran kopím do obrů, strašidel nebo draků.“</p>
			<p class="MLP-text">„Máš pravdu,“ řekl don Quijote, „ale všichni se nemohou státi mnichy a&#160;cesty, kterými Bůh ukazuje svým věrným k&#160;nebi, jsou různé; v&#160;nebi jsou také svatí rytíři, neboť i&#160;rytířství je náboženstvím.“</p>
			<p class="MLP-text">„Ba,“ řekl Sancho, „slyšel jsem, že je v&#160;nebi více mnichů nežli potulných rytířů.“</p>
			<p class="MLP-text">„Však je také mnichů více než rytířů,“ poznamenal don Quijote. </p>
			<p class="MLP-text">„Potulných je mnoho,“ řekl Sancho.</p>
			<p class="MLP-text">„Zajisté,“ pravil don Quijote, „ale málokterý je hoden jména rytíře.“</p>
			<p class="MLP-text">Při podobných rozmluvách rychle uplynula noc i&#160;den a&#160;nepotkalo je nic pozoruhodného, a&#160;to právě trápilo dona Quijota. Druhého dne k&#160;večeru za šera spatřili velké město Toboso; don Quijote při pohledu na ně oživl, ale Sancho zesmutněl, poněvadž nevěděl, kde jest dům Dulcinein, nikdy jej neviděl právě jako jeho pán; oba byli rozechvěni, jeden, že ho nevidí, druhý, že ho neviděl, a&#160;Sancho byl bezradný, nevěda, co udělá, až ho pán pošle do Tobosa. Don Quijote rozhodl, že navštíví město, až se setmí, a&#160;zatím že si odpočinou v&#160;dubovém lesíku nedaleko Tobosa. Jakmile se setmělo, vjeli do města, kde se jim přihodila nevídaná dobrodružství.</p>
		</div>
</body>
</html>