<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-60</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-20" class="MLP-uroven2-kapitola">KAPITOLA LV.<br/><span class="MLP-znak-tucna-kurziva-11b char-style-override-5">o&#160;tom, co potkalo Sancha cestou, a&#160;jiných věcech, které stály za&#160;spatření.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Poněvadž se Sancho s&#160;Ricotem zdržel, nemohl toho dne už dorazit do vévodského zámku: byl na půl míle od něho, když jej stihla noc, dost tmavá a&#160;neproniknutelná. Protože bylo léto, mnoho si z&#160;toho nedělal, sjel prostě z&#160;cesty s&#160;úmyslem přenocovat. Jeho neblahý a&#160;nešťastný osud chtěl, aby při hledání co nejpohodlnějšího místa spadl i&#160;s&#160;oslem v&#160;hlubokou a&#160;tmavou jámu mezi prastarými stavbami; padaje poručil se Bohu ze všeho srdce svého, neboť měl za to, že se nezastaví leč až v&#160;hlubokosti podzemské.</p>
			<p class="MLP-text">Ale nestalo se tak: v&#160;hloubce o&#160;trochu větší než tři výšky mužské osel dopadl a&#160;on na něj bez úrazu a&#160;ublížení. Ohmatal si celé tělo, vydechl, aby poznal, je-li celý či někde děrav; a&#160;vida, že je v&#160;dobrém stavu, zdráv a&#160;úplně bez úhony, nelenil si vzdát Pánu Bohu dlouhé díky za milost, již mu prokázal; neboť bezpečně čekal, že bude na tisíc kusů. Také ohmatal rukama stěny jámy, bude-li možno se z&#160;ní dostat bez cizí pomoci; ale shledal, že všechny stěny jsou hladké a&#160;bez hrbolů, což jej velmi zarmoutilo, zvlášť když uslyšel oslíka smutně a&#160;bolestně naříkat. Nebylo to příliš, ale jistě nenaříkal, aby vtipkoval: byl asi potlučen.</p>
			<p class="MLP-text">„Ach,“ řekl tehdy Sancho Panza, „jaká neslýchaná dobrodružství potkávají na každém kroku ty, kdo žijí na tomto bídném světě! Kdo by byl řekl, že já, včera ještě vladař ostrovní, rozkazující sluhům a&#160;poddaným, dnes se mám vidět pohřbena v&#160;jámě, bez pomocníka, bez sluhy a&#160;poddaného, kteří by přiběhli na pomoc! Zde musíme zemřít hladem, já i&#160;mé zvíře, ač-li neumřeme dřív, ono z&#160;potlučení, já ze zármutku. Jistě nebudu tak šťasten, jako byl můj pán don Quijote de la Mancha, když sestoupil a&#160;spustil se do jeskyně čaroděje Montesína, kde nalezl pohoštění lepší než doma, neboť se tam, jak se zdá, dostal rovnou k&#160;prostřenému stolu a&#160;odestlané posteli. Tam spatřil krásná a&#160;milá vidění, a&#160;já tu uvidím asi jen ropuchy a&#160;hady. Kam mě to, nešťastníka, zavedlo mé bláznovství a&#160;nápady? Odtud vytáhnou mé kosti, až se nebesům uráčí, aby mě nalezli, holé, bílé a&#160;ztrouchnivělé, a&#160;s&#160;nimi i&#160;kosti mého osla a&#160;podle těch snad poznají, kdo jsme, alespoň ti, kdo věděli, že Sancho Panza se nikdy neodloučil od svého osla, ani osel od Sancha Panzy. Ještě jednou: ubožáci jsme, neboť nám nedovolil zlý náš osud zemřít doma a&#160;mezi svými, kde by nás aspoň byl kdo politoval a&#160;zatlačil nám oči v&#160;poslední naši hodinu, když už by našemu neštěstí nebylo pomoci! Ó, příteli a&#160;druhu můj, jak jsem se ti špatně odměnil za tvé dobré služby! Odpusť mi a&#160;pros osud, jak nejlépe dovedeš, aby nás vyprostil z&#160;té bídné tísně, v&#160;níž jsme oba. A&#160;já ti slibuji ověnčit hlavu věncem vavřínovým, aby ses podobal slavnému básníkovi, a&#160;dát ti dvojnásob obroku.“</p>
			<p class="MLP-text">Tak bědoval Sancho Panza a&#160;jeho zvíře mu naslouchalo beze slova odpovědi; v&#160;takové nouzi a&#160;nesnázi se ubožák nalézal. Konečně, když byl celou noc strávil v&#160;srdcervoucím nářku a&#160;lamentování, nastal den a&#160;v&#160;jeho světle a&#160;záři Sancho spatřil, že nic není nemožnějšího než se dostat z&#160;té hloubky ven bez cizí pomoci, i&#160;počal naříkat a&#160;křičet, zda jej někdo uslyší; ale všechen jeho křik vyzněl jako na poušti, neboť v&#160;širokém okolí nebylo, kdo by jej poslouchal, a&#160;tu již docela uvěřil, že je ztracen. Osel ležel tlamou vzhůru a&#160;Sancho Panza jej převrátil na nohy, na nichž se sotva udržel. Sancho vytáhl z&#160;tlumoku, jejž stihl stejný osud pádu, kus chleba, dal jej zvířeti, které jej vděčně přijalo, a&#160;řekl mu, jako by mu rozumělo: </p>
			<p class="MLP-text">„Jíš-li ji s&#160;chlebem, i&#160;bolest chutná.“</p>
			<p class="MLP-text">Pak objevil ve stěně jámy otvor schopný pojmout jednu osobu, sehnula-li se a&#160;skrčila. Sancho k&#160;němu přistoupil, skrčil se, vlezl do něho a&#160;spatřil, že uvnitř je prostorno a&#160;široko; bylo tam i&#160;světlo, neboť tím, co bylo lze nazvat stropem, vnikal sluneční paprsek a&#160;vše odhaloval. Spatřil též, že se otvor šířil a&#160;rozkládal v&#160;jiný značný otvor. Vrátil se tedy k&#160;svému zvířeti a&#160;jal se kamenem odrývat hlínu okolo vstupu, že zakrátko stvořil vchod, jímž bylo oslu snadno projít, a&#160;to se stalo. Vzav jej za ohlávku, dal se kupředu jeskyní, aby poznal, končí-li na druhé straně východem. Brzo šel potmě a&#160;brzo po ohmatu, ale nikdy beze strachu.</p>
			<p class="MLP-text">„Pomoz mi Pán Bůh všemohoucí,“ říkal si u&#160;sebe, „tohle moje neštěstí bylo by pro mého pána dona Quijota pěkným dobrodružstvím. Ten by jistě měl tuhle hlubinu a&#160;hladomornu za květnatou zahradu a&#160;palác Galianin a&#160;doufal by, že z&#160;té tmy a&#160;úzkosti vyjde na nějakou louku pokrytou kvítím. Ale já ubožák, bezradný a&#160;bázlivý, myslím na každém kroku, že se pode mnou otevře jiná jáma ještě hlubší a&#160;že mě pohltí. Neštěstí, vítám tě, jdeš-li jen jedno.“ </p>
			<p class="MLP-text">Tímto způsobem a&#160;v&#160;těchto myšlenkách se mu zdálo, že ušel asi půl míle; tu spatřil nějakou záři, jež se podobala denní a&#160;někudy vcházela: podobalo se, že cesta, podle něho na onen svět, má volný východ.</p>
			<p class="MLP-text">Zde ho Cide Hamete Benengeli nechává a&#160;vrací se k&#160;donu Quijotovi, netrpělivě a&#160;spokojeně čekajícímu na souboj, jejž měl svést s&#160;lupičem cti dcery paní Rodríguezové, již chtěl pomstít za křivdu a&#160;bezpráví zločinně na ní spáchané. Stalo se, že vyjev jednoho rána s&#160;úmyslem cvičit se k&#160;zápasu, jejž den nato očekával, pobídl a&#160;uhodil Rocinanta, až tento uskočil na sám okraj jakési propadliny a&#160;byl by do ní jistě spadl, kdyby byl don Quijote nezatáhl silně za otěže. Zadržel koně a&#160;ten se nezřítil; přitočil se blíže a&#160;z&#160;koně pohlédl do hlubiny: dívaje se takto uslyšel zevnitř silné volání a&#160;pozorně naslouchaje porozuměl a&#160;rozeznal, že hlas praví: </p>
			<p class="MLP-text">„Hej, tam nahoře! Uslyší mě nějaký křesťan a&#160;smiluje se nějaký milosrdný rytíř nad hříšníkem zaživa pochovaným, nad ubohým dovladařilým vladařem?“</p>
			<p class="MLP-text">Donu Quijotovi se zdálo, že slyší hlas Sancha Panzy, což jej překvapilo a&#160;vzrušilo; i&#160;zakřičel, jak jen mohl: </p>
			<p class="MLP-text">„Kdo je tam dole? Kdo naříká?“</p>
			<p class="MLP-text">„Kdo by tu mohl být a&#160;kdo tu má naříkat jiný,“ zněla odpověď, „než utrápený Sancho Panza, vladař na své neštěstí a&#160;pro své hříchy ostrova Baratarie, bývalý zbrojnoš slavného rytíře dona Quijota de la Mancha!“ </p>
			<p class="MLP-text">Když to don Quijote uslyšel, zdvojnásobil se jeho údiv a&#160;vzrostl jeho strach, neboť ho napadlo, že je asi Sancho Panza mrtev a&#160;zde že trpí jeho duše. V&#160;tomto domnění pravil: </p>
			<p class="MLP-text">„Zapřísahám tě vším, čím tě zapřísahat mohu jako katolický křesťan, abys mi řekl, kdo jsi! A&#160;jsi-li trpící duše, řekni mi, co chceš, abych pro tebe učinil. Neboť jako je mým povoláním prospívati a&#160;pomáhati potřebným tohoto světa, stejně je jím i&#160;pomáhat a&#160;udílet podporu potřebným světa onoho, kteří si nemohou pomoci sami.“</p>
			<p class="MLP-text">„To tedy,“ zněl hlas, „je Vaše Milost, jež ke mně mluví, jistě mým pánem donem Quijotem de la Mancha; a&#160;dokonce i&#160;hlasem se mu jistotně podobáte.“</p>
			<p class="MLP-text">„Don Quijote jsem,“ odvětil Quijote, „a za poslání mám pomáhat a&#160;posilovat v&#160;nouzi živé i&#160;mrtvé. Proto mi pověz, kdo jsi, neboť mě překvapuješ. Jsi-li totiž mým zbrojnošem Sanchem Panzou a&#160;umřel-lis, nevzali-li tě ďáblové a&#160;jsi-li z&#160;milosrdenství božího v&#160;očistci, naše matka Svatá církev římskokatolická má dost prostředků, aby tě vysvobodila z&#160;muk, v&#160;nichž jsi; já pak, pro svou osobu, jí pomohu, pokud moje jmění stačí. Vyslov se tudíž už jednou a&#160;rci, kdo jsi.“</p>
			<p class="MLP-text">„Prohlašuji a&#160;přísahám při zrození toho, čeho si Vaše Milost přeje,“ bylo odpověděno, „že jsem, pane done Quijote de la Mancha, váš zbrojnoš Sancho Panza a&#160;že jsem nikdy a&#160;jakživ neumřel; ale opustil <span>jsem své vladařství z&#160;důvodů a&#160;příčin, jež potřebují k&#160;vypovědění chvíle času, dnes v&#160;noci jsem spadl do téhle jámy, kde ležím i&#160;s&#160;</span>oslem, který mi nedovolí lhát, neboť na důkaz pravdy je tu se mnou.“ </p>
			<p class="MLP-text">A&#160;opravdu! Zdá se, že osel Sanchově řeči porozuměl, neboť se v&#160;okamžiku dal do hýkání, a&#160;to tak mocně, že se celé sklepení ozývalo. </p>
			<p class="MLP-text">„Slavný to svědek!“ řekl don Quijote; „hýkání poznávám, jako bych to hýkal já sám, a&#160;tvůj hlas, milý Sancho, slyším. Počkej tu! Půjdu do vévodského zámku, který je blízko, a&#160;přivedu někoho, kdo tě vytáhne z&#160;té jámy, kam tě asi zavedly tvé hříchy.“</p>
			<p class="MLP-text">„Běžte, Milosti,“ řekl Sancho, „a vraťte se brzo, u&#160;Boha jediného: už to snést nemohu, být zde pohřben zaživa, a&#160;mimoto umírám strachem.“</p>
			<p class="MLP-text">Don Quijote ho opustil a&#160;odebral se na zámek povědět vévodům o&#160;příhodě Sancha Panzy, jíž se nemálo podivili, ač dobře porozuměli, že spadl asi druhým ústím sklepení, jež zde bylo od nepaměti; nedovedli si však představit, jak opustil vladařství, aniž oni o&#160;tom věděli. Nakonec prý přinesli lana a&#160;provazy a&#160;po velké námaze mnoha lidí vytáhli osla i&#160;Sancha Panzu z&#160;temnot na boží světlo. Jeden student vida to řekl: </p>
			<p class="MLP-text">„Takovýmhle způsobem by měli všichni špatní vladaři opouštět svá vladařství, jako tento hříšník opouští hloubku propasti: mrtev hladem, bled a&#160;myslím bez troníku.“</p>
			<p class="MLP-text">Sancho jej slyšel a&#160;pravil: </p>
			<p class="MLP-text">„Před osmi nebo desíti dny jsem, bratře mumlale, vstoupil na ostrov svěřený mé vládě a&#160;za tu dobu jsem ani jednu hodinu neměl dostatek chleba, ale zato mě pronásledovali doktoři a&#160;nepřátelé mi polámali kosti. Neměl jsem příležitost vybírati daně, ani vydírat. A&#160;proto, myslím, že jsem nezasloužil opustiti vladařství takovýmhle způsobem; ale člověk míní, Pánbůh mění, a&#160;Bůh ví nejlíp, čeho je každému potřebí, a&#160;jaký čas, tak se stroj, a&#160;nikdo ať neříká: Z&#160;té vody nepij a&#160;někdo si myslí mám slaninu, a&#160;nemá ani špýl. Bůh mi rozumí a&#160;to stačí, víc neřeknu, ač bych mohl.“</p>
			<p class="MLP-text">„Nezlob se, Sancho, ani netrap tím, co uslyšíš; nemělo by to konce. Měj čisté svědomí a&#160;ať si říkají, co chtějí! Chtít zavřít ústa pomlouvačům, toť chtít dveřmi zavřít volné pole. Opustí-li vladař vladařství bohat, řeknou o&#160;něm, že byl zloděj; pakliže chud, řeknou, že byl hlupák a&#160;nešika.“</p>
			<p class="MLP-text">„Jisto je,“ odvětil Sancho, „že tentokrát mě budou mít spíš za hlupáka než za zloděje.“</p>
			<p class="MLP-text">Za těchto řečí došli, obklopeni kluky a&#160;mnoha jinými lidmi, do zámku, kde v&#160;síni dleli již vévoda s&#160;vévodkyní čekajíce na dona Quijota a&#160;Sancha; ten nechtěl vstoupit k&#160;vévodovi dřív, než opatří osla ve stáji, protože, jak říkal, strávil velmi špatnou noc v&#160;hospodě.</p>
			<p class="MLP-text">Potom vstoupil k&#160;svým pánům, k&#160;nimž pokleknuv před nimi pravil:</p>
			<p class="MLP-text">„Já, pánové, poněvadž si toho Vaše Vznešenost přála, vydal jsem se bez jakékoliv zásluhy své vladařit na váš ostrov Baratarii, na nějž jsem vstoupil nah a&#160;nah jsem zůstal: neztrácím nic, ani nezískávám. Měl jsem svědky u&#160;sebe, kteří povědí, jak se jim uzdá, vládl-li jsem dobře či špatně. Rozřešil jsem případy pochybné, rozhodoval jsem ve sporech, a&#160;vše to umíraje hladem z&#160;vůle doktora Petra Škrobence z&#160;Tirteafuery, lékaře ostrovního a&#160;vladařského. Přepadli mě nepřátelé v&#160;noci, a&#160;ač nás uvedli do velkých nesnází, ostrované praví, že se ubránili vítězně silou mé paže, a&#160;Bůh jim dej takové zdraví, jakou mají pravdu. Zkrátka za tu dobu jsem změřil obtíže a&#160;povinnosti, které vladaření s&#160;sebou přináší, a&#160;shledal jsem pro svou osobu, že moje ramena je neunesou a&#160;že to není náklad pro má záda, ani šípy pro můj toulec. A&#160;tak dřív než by se mnou uhodilo vladařství, chtěl jsem já uhodit vladařstvím, i&#160;zanechal jsem včera ráno ostrov, jak jsem jej našel, s&#160;týmiž ulicemi, domy a&#160;střechami, které měl za mého příchodu. Nic jsem si od nikoho nevypůjčil a&#160;nehleděl jsem si naplnit stodoly; a&#160;ačkoliv jsem měl v&#160;úmyslu vydat několik užitečných nařízení, nevydal jsem žádné, boje se, že nebudou zachovávána: to je pak totéž vydat je nebo nevydat. Jak pravím, opustil jsem ostrov provázen jen svým oslem: spadl jsem do jámy, šel jsem jí dále, až dnes ráno za slunečního světla jsem spatřil východ z&#160;ní, ale nikterak schůdný; a&#160;kdyby mi nebe nebylo poslalo mého pána dona Quijota, zůstal bych tam do skonání světa. Tedy zde, pane vévodo a&#160;paní vévodkyně, je váš vladař Sancho Panza, jemuž deset dní, co byl vladařem, stačilo k&#160;poznání, že mu je málo platno být vladařem, nejen snad ostrova, ale celého světa. A&#160;na základě toho líbám nohy Vašich Milostí, a&#160;jako když si děti hrají a&#160;říkají: Škatule, škatule, hýbejte se, hýbám se z&#160;vladařské stolice a&#160;přecházím do služby k&#160;svému pánu donu Quijotovi: v&#160;té službě se aspoň najím, i&#160;když jím svůj chléb ve strachu. A&#160;pro mne, jen když se najím, ať je to mrkví nebo koroptvemi!“</p>
			<p class="MLP-text">Tím Sancho skončil svou dlouhou řeč, za níž se don Quijote nepřestal strachovat, že řekne tisíc nesmyslů; když viděl, že jich bylo jen pár, vzdal v&#160;duchu díky nebesům. Vévoda objal Sancha a&#160;řekl mu, že ho trápí, že Sancho tak brzo nechal vladaření, ale že mu ve svém státě dá úřad méně namáhavý a&#160;výnosnější. Vévodkyně též ho objala a&#160;rozkázali, aby jej pohostili, protože na něm bylo patrno, že je zbit a&#160;umořen.</p>
		</div>
</body>
</html>