<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-66</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-26" class="MLP-uroven2-kapitola">KAPITOLA LXI.,<br/><span class="MLP-znak-tucna-kurziva-11b char-style-override-5">o&#160;tom, co potkalo dona Quijota při vstupu do Barcelony, a&#160;o&#160;jiných věcech, spíše pravdivých než rozumných.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Tři dny a&#160;tři noci pobyl don Quijote u&#160;Roqua, a&#160;kdyby byl zůstal i&#160;tři sta let, nebylo by mu chybělo věcí k&#160;obdivu a&#160;podivu na jeho životě: zde se probouzeli, tam jedli; jednou prchali nevědouce před kým, podruhé čekali nevědouce na koho; spali stojíce, přerušovali svůj spánek a&#160;přecházeli z&#160;místa na místo; stále se jen stavěli špehové, vyslýchaly stráže, zapalovaly doutnáky pušek, ač jich měli málo, neboť téměř všichni měli pistole na křemen. Roque trávil noci mimo své lidi, na místech a&#160;v&#160;útulcích, o&#160;kterých nevěděli, neboť četné odsudky na smrt, které místodržící barcelonský nad ním vynesl, jej zneklidňovaly a&#160;strašily, i&#160;neodvažoval se důvěřovat nikomu, boje se, že vlastní jeho lidé buď jej zabijí, buď vydají spravedlnosti. Jeho život byl dozajista bídný a&#160;svízelný.</p>
			<p class="MLP-text">Konečně cestami neužívanými, stezkami a&#160;skrytými pěšinami vydali se Roque, don Quijote, Sancho a&#160;šest jiných zbrojnošů do Barcelony. Dorazili na pobřeží v&#160;noci před svatým Janem, Roque objal dona Quijota i&#160;Sancha, jemuž dal deset slíbených dukátů, jež mu byl dosud neodevzdal, a&#160;opustil je s&#160;tisíci slibů z&#160;jedné i&#160;druhé strany. Roque se vrátil.</p>
			<p class="MLP-text">Don Quijote čekal na den tak, jak byl, na koni; zanedlouho počala se ukazovat v&#160;oknech východu tvář bílé jitřenky, naplňujíc radostí trávu i&#160;květy, ale ne sluch, jejž v&#160;témž okamžiku potěšil zato zvuk mnoha píšťal a&#160;bubnů, zvonění zvonečků a&#160;‚Vari, vari, z&#160;cesty‘ jezdců, kteří, jak se zdálo, vyjížděli z&#160;města. Jitřenka ustoupila slunci, jež s&#160;tváří větší než okrouhlý štít počalo se pomalu zvedat z&#160;nejnižšího obzoru.</p>
			<p class="MLP-text">Don Quijote a&#160;Sancho rozhlédli se na všechny strany, spatřili moře, dosud jimi nevídané; zdálo se jim nesmírné a&#160;široké, o&#160;mnoho větší než jezera v&#160;Ruideře, která viděli v&#160;Manche; spatřili galeje na pobřeží, jež pustivše stanové přístřešky objevily se vlny praporků a&#160;vlajek, třesoucích se ve větru a&#160;čeřících svým dotykem vodu; uvnitř zněly polnice, trouby a&#160;píšťaly plnící blízko i&#160;daleko vzduch příjemným a&#160;válečným zvukem; počaly se hýbat a&#160;vésti si jako v&#160;boji na klidných vlnách a&#160;jim jaksi odpovídali nespočetní jezdci vyjíždějící z&#160;města na krásných koních a&#160;v&#160;nádherných šatech.</p>
			<p class="MLP-text">Vojáci na galejích vystřelili mnoho ran z&#160;děl a&#160;těm bylo odpověděno vojáky na hradbách a&#160;věžích městských: hrubé dělostřelectvo s&#160;děsným hlukem rozráželo vzduch a&#160;jemu přisvědčovala děla galejí. Klidné moře, veselá země, jasný vzduch, na okamžik mračný kouřem z&#160;děl, jako by vlévaly nebo rodily ve všech lidech náhlou radost. Sancho nechápal, jak ta tělesa hýbající se po moři mohou mít tolik noh.</p>
			<p class="MLP-text">Zatím dojeli tryskem s&#160;voláním, jekem a&#160;válečným pokřikem muži v&#160;nádherných šatech na místo, kde stál don Quijote napjat a&#160;překvapen, a&#160;jeden z&#160;nich, ten, kterému Roque dopsal, promluvil hlasitě k&#160;donu Quijotovi: </p>
			<p class="MLP-text">„Buďte vítán do našeho města, zrcadlo, majáku a&#160;severní hvězdo veškerého potulného rytířstva, co na světě ho jest. Buďte vítán, pravím, statečný done Quijote de la Mancha! Mluvím ne o&#160;tom falešném, padělaném a&#160;podvrženém, kterého nám předvedli nedávno v&#160;nepravdivém vypravování, ale o&#160;pravém, skutečném a&#160;věrném, kterého nám vylíčil Cide Hamete Benengeli, květ dějepisců.“</p>
			<p class="MLP-text">Don Quijote neodpověděl slovem a&#160;jezdci nečekali na jeho odpověď, ale obrátili se se vším svým průvodem a&#160;jali se tvořit kruh kol dona Quijota, jenž obraceje se k&#160;Sanchovi řekl: </p>
			<p class="MLP-text">„Ti nás výborně poznali. Vsadím se, že četli naši historii, vypravování Aragoncovo nedávno vydané.“</p>
			<p class="MLP-text">Rytíř, který oslovil dona Quijota, promluvil znovu: </p>
			<p class="MLP-text">„Pojeďte, Milosti, pane done Quijote s&#160;námi, jsme všichni vašimi sluhy a&#160;velkými přáteli Roque Guinarta.“ </p>
			<p class="MLP-text">Na to don Quijote odpověděl: </p>
			<p class="MLP-text">„Jestliže dvornost rodí dvornost, vaše, pane rytíři, je dcerou nebo velmi blízkou příbuznou dvornosti velkého Roqua. Veďte mě, kam si přejete, nebudu míti jiné vůle kromě vaší, zvláště budete-li jí chtít použít k&#160;svým službám.“ </p>
			<p class="MLP-text">Rytíř mu odpověděl stejně vybraně, všichni je uzavřeli do svého středu a&#160;za zvuků píšťal a&#160;bubnů se s&#160;ním dali k&#160;městu.</p>
			<p class="MLP-text">Když do něho vstupovali, ďábel, který všechno zlé řídí, a&#160;dva z&#160;kluků, kteří jsou horší než ďábel sám, svévolní a&#160;odvážní, se vloudili do zástupu: jeden zvedl ocas oslovi, druhý Rocinantovi a&#160;vložili a&#160;vpravili jim pod ocas po hrsti bodláků. Ubohá zvířata cítila nové ty ostruhy, stiskla ocasy a&#160;zvětšila ještě svou bolest tak, že se dala do vyhazování a&#160;shodila své pány na zem. Don Quijote rozhněván a&#160;uražen běžel odstranit své herce ten chochol zpod ocasu a&#160;Sancho oslu. Jeho průvodci chtěli potrestat drzost kluků, ale nebylo to možno, neboť oba zmizeli v&#160;davu tisíce jiných kluků, kteří je provázeli.</p>
			<p class="MLP-text">Don Quijote a&#160;Sancho si znovu sedli a&#160;s&#160;touže hudbou a&#160;za téhož volání slávy dojeli do domu svého průvodce, velikého a&#160;nádherného, neboť náležel bohatému rytíři. Tam je opustíme, neboť si to přeje Cide Hamete.</p>
		</div>
</body>
</html>