<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-31</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-29" class="MLP-uroven2-kapitola">KAPITOLA XXVII.,<br/><span class="MLP-znak-tucna-kurziva-11b char-style-override-5">kde se vypráví, kdo byl mistr Pedro a&#160;jeho opice a&#160;jaká nehoda stihla dona Quijota v&#160;hýkavém dobrodružství, které neskončilo, jak by si byl přál a&#160;jak myslil.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Cide Hamete, kronikář tohoto velkého vyprávění, počíná tuto kapitolu těmito slovy: </p>
			<p class="MLP-text">„Přisahám jako katolický křesťan.“ </p>
			<p class="MLP-text">Jeho překladatel praví, že přísahá-li Cide Hamete jako katolický křesťan, ač je Maur (a tím byl beze vší pochyby), znamená to pouze, že – jako katolický křesťan – když už přísahá, mluví nebo má mluvit pravdu, také on se drží pravdy jako ten přísahající katolík ve všem, co míní psát o&#160;donu Quijotovi a&#160;zvláště o&#160;tom, kdo byl mistr Pedro a&#160;co to bylo za hadačskou opici, jež vábila a&#160;udivením plnila všechny vsi svými výpověďmi. A&#160;říká, že každý, kdo četl první díl této knihy, si jistě vzpomíná na Ginesa de Pasamonte, jehož zachránil don Quijote s&#160;ostatními galejníky v&#160;Sieře Moreně. Za toto dobrodiní se mu ti zlí a&#160;nezřízení lidé špatně odměnili a&#160;zle mu zaplatili. Tento Gines de Pasamonte, jejž don Quijote zval Ginesillo de Parapilla, ukradl Sanchu Panzovi osla; v&#160;první knize vinou tiskařů bylo vynecháno jak a&#160;kdy, proto si mnozí myslili, že je ta chyba tiskařů zaviněna zapomnětlivostí spisovatelovou. Gines jej totiž ukradl Sanchovi, když na něm sedě spal, podobným úskokem jako Brunelo, když Sacripantovi před Albrakou odvedl koně zpod nohou; o&#160;tom, jak jej Sancho opět získal, bylo již vyprávěno.</p>
			<p class="MLP-text">Tento Gines ze strachu před trestem spravedlnosti za své nesčetné ničemnosti a&#160;zločiny tak mnohé, že je sám sepsal v&#160;tlustý svazek, rozhodl se, že odejde do království aragonského; zavázal si levé oko a&#160;stal se komediantem, neboť komedie a&#160;různé kejkle rukama ovládal dokonale. Od několika křesťanů vracejících se z&#160;Berberska z&#160;otroctví koupil náhodou i&#160;onu opici a&#160;naučil ji, že mu na určitý pokyn skočila na rameno a&#160;šeptala do ucha nebo se aspoň tak stavěla. Než vešel do vesnice s&#160;divadlem a&#160;opicí, důkladně se vyptal v&#160;sousední obci nebo jinde na zvláštní události ve vsi a&#160;na osoby a&#160;dobře si je zapamatoval; sehrál nejprve nějakou historii, jednou tu, jednou onu, ale vždy veselou, známou a&#160;zajímavou.</p>
			<p class="MLP-text">Po představení seznámil obecenstvo se schopností své opice, zdůrazňuje, že uhodne minulost a&#160;přítomnost, ale na otázky o&#160;budoucnosti že neodpovídá. Za každou odpověď žádal dva realy, někdy i&#160;méně, jak soudil o&#160;zámožnosti tazatelů; když se časem dostal do domu, jehož osudy znal, přes to, že se ho netázali nechtějíce platiti, dal opici znamení a&#160;potom říkal, že mu opice vyprávěla to a&#160;to, jak to s&#160;událostmi souviselo. Tak si získal neobyčejné důvěry a&#160;všichni šli jen za ním; a&#160;poněvadž byl velmi chytrý, odpovědi se obyčejně hodily na otázky, a&#160;protože nikdo ho nezkoumal a&#160;nechtěl věděti, jakým způsobem opice věští, oklamal každého a&#160;hromadil peníze.</p>
			<p class="MLP-text">Jakmile vstoupil do hostince, poznal ihned dona Quijota i&#160;Sancha, a&#160;proto oba tak udivil i&#160;všechny přítomné; ale byl by to zle odpykal, kdyby byl don Quijote ťal mečem níže srážeje hlavu králi Marsiliovi a&#160;niče jeho jízdu, jak bylo vyprávěno v&#160;předcházející kapitole. Toť vše o&#160;mistru Pedrovi a&#160;jeho opici.</p>
			<p class="MLP-text">Nyní se vracím opět k&#160;donu Quijotovi de la Mancha; opustiv hospodu ustanovil, že nejprve projde břehy řeky Ebra, než odejde do města Zaragozy, neboť doba turnajů byla ještě daleko a&#160;měl kdy. S&#160;tímto úmyslem pokračoval v&#160;cestě bez jediného dobrodružství dva dny a&#160;třetího dne dostihnuv vrcholu kopce uslyšel hluk bubnů, trub a&#160;pušek. Nejprve myslil, že tudy táhne nějaký pluk vojáků; aby je spatřil, pobídl Rocinanta a&#160;z&#160;vršku, když naň dojel, uviděl dole asi dvě stě lidí, jak přibližně určil, ozbrojených různými zbraněmi, jako kopími, kušemi, oštěpy, halapartnami i&#160;píkami, několika puškami a&#160;mnohými štíty. Zamířil z&#160;vršku k&#160;cestě a&#160;uviděl zřetelně prapory, rozeznal barvy a&#160;spatřil znaky, hlavně odznak na praporu nebo korouhvi z&#160;bílého atlasu; byl tam dovedně nakreslen osel velikosti malého sardinského oslíka se zdviženou hlavou, tlamou otevřenou a&#160;vyplazeným jazykem; z&#160;jeho postavy i&#160;podoby bylo viděti, že hýká, kolem něho pak byl nápis s&#160;tímto dvojverším:</p>
			<p class="MLP-verse--I">Nehýkali nadarmo <br/>oba starostové.</p>
			<p class="MLP-text">Podle tohoto znaku poznal don Quijote lidi z&#160;hýkavé vesnice, řekl to Sanchovi a&#160;vysvětlil mu nápis na praporu. Poznamenal také, že se vypravovatel celé příhody patrně zmýlil, neboť podle dvojverší na praporu hýkali starostové, ne konšelé, jak on tvrdil. Sancho Panza odpověděl: </p>
			<p class="MLP-text">„Nehleďte na to, pane, třeba se ve vsi konšelé, kteří tehdy hýkali, stali starosty, a&#160;tak je možno je nazývat oběma názvy. Konečně pravdivosti příběhu neškodí, byli-li to konšelé nebo starostové, jen když hýkali, je to ostatně jedno, hýká-li starosta nebo konšel.“ Domyslili si a&#160;poznali, že se uražená vesnice střetla s&#160;druhou, která ji urazila více, než jak dovolovalo sousedství.</p>
			<p class="MLP-text">Don Quijote zamířil k&#160;nim k&#160;velkému smutku Sanchovu, který se nikdy rád nepletl do podobných sporů. Sešikovaní jej vzali mezi sebe, myslíce, že to jest nějaký jejich straník. Don Quijote zvedl hledí a&#160;s&#160;důstojnou hrdostí a&#160;ušlechtilostí dojel k&#160;oslímu praporu; tam jej obklopili přední mužové vojska a&#160;dívali se na něho užaslí jako všichni, kteří se s&#160;ním poprvé setkali. Don Quijote zpozorovav jejich úžas a&#160;vida, že nikdo jej neoslovuje, využil toho ticha a&#160;hlasitě pravil: </p>
			<p class="MLP-text">„Ctění pánové, důtklivě vás prosím, abyste bez přerušování vyslechli můj výklad, ovšem bude-li se vám líbiti a&#160;nebudete-li se nuditi; tehdy na nejmenší váš pokyn dám si zámek na ústa a&#160;budu držeti jazyk za zuby.“ Všichni ho ujistili, že rádi vyslechnou jeho výklad, aby mluvil.</p>
			<p class="MLP-text">Pak don Quijote pokračoval: </p>
			<p class="MLP-text">„Já, pánové, jsem potulný rytíř, jehož povoláním je válečnictví a&#160;jehož povinností jest chrániti potřebné a&#160;pomáhati utiskovaným. Před několika dny dověděl jsem se o&#160;vaší nehodě a&#160;proč se musíte chápati každé chvíle zbraně k&#160;potrestání nepřátel; promyslil jsem několikrát celou vaši záležitost a&#160;myslím, usuzuje podle zákonů o&#160;souboji, že se neprávem cítíte uraženi, vždyť jednotlivec nemůže uraziti celou obec, pouze kdyby ji celou obžaloval a&#160;vinil ze zrady, nemaje dostatečné množství důkazů proti určitému jednotlivci. Příklad toho máme u&#160;dona Diega Ordóňeza de Lara, který obžaloval celé město Zamoru, nevěda, že pouze Vellido Dólfos zradil zavraždiv krále; proto obvinil a&#160;vyzval všechny a&#160;všichni měli právo pomsty a&#160;odpovědi. Ovšem don Diego se trochu ukvapil a&#160;překročil hranice obviňování i&#160;výzvy, obžalovávaje a&#160;vyzývaje mrtvé, řeky, obilí, plod v&#160;těle mateřském a&#160;mnohé jiné nepatrnosti, jak jsou přitom uváděny; ale co dělat, když propukne hněv, není pouta, jež by svázalo jazyk.</p>
			<p class="MLP-text">Poněvadž tedy jednotlivec nemůže uraziti celé království, provincii, město, obec ani vesnici, jest patrno, že nemáte příčiny mstíti válečnou výpravou urážku, které není; to by bylo pěkné, aby se na každém kroku pobíjeli Kocourkovští s&#160;těmi, kteří jim tak říkají, nebo ti Kastrolníci, Zelinkáři, Rakaři, Mydlinkové a&#160;jinak přezdívaní, jimiž si vyplachují ústa kluci a&#160;ledajací lidé. To by tak hrálo, aby všechny tyhle znamenané obce se zvedly a&#160;mstily, nadělaly si šavlí z&#160;klarinetů a&#160;mlátily se při každém nepatrném sporu. Nikoliv, toho Bůh nechce a&#160;nedopustí; rozumní muži a&#160;řádné vesnice mají pouze ze čtyř důvodů bojovati, zbrojiti a&#160;vydávati ve zkázu svoje osoby, životy a&#160;majetek: předně pro obhájení víry katolické, za druhé pro své životy, neboť to káže zákon lidský i&#160;božský, za třetí na obhájení cti, své rodiny a&#160;jmění, a&#160;konečně za čtvrté ve spravedlivé válce ve službě králově. Pátý pak důvod možno spojiti s&#160;důvodem druhým a&#160;jest to obrana vlasti.</p>
			<p class="MLP-text">S&#160;těmito pěti důvody možno spojiti ještě jiné mnohé, odůvodněné a&#160;spravedlivé, které také ukládají boj; ale chopí-li se někdo zbraně z&#160;příčiny malicherné a&#160;směšné a&#160;spíše pro zábavu než pro urážku, zdá se, že nemá zdravého rozumu, tím více, že nespravedlivá pomsta&#160;– a&#160;spravedlivou nemůže msta býti&#160;– odporuje přímo svatému náboženství, jež vyznáváme a&#160;které káže, abychom dobře činili nepřátelům svým a&#160;milovali ty, kteří nás nenávidí. Zdá se sice trochu nesnadné dostáti tomuto přikázání, ale pouze těm, kdo dávají přednost světu před Bohem a&#160;tělu před duší; Ježíš Kristus, opravdový Bůh i&#160;člověk, jenž nikdy nelhal a&#160;také lháti nemohl a&#160;nemůže, náš zákonodárce, řekl, že jeho jho jest sladké a&#160;břímě lehké; nemohl tedy žádati něco, co bychom nemohli plniti. Z&#160;tohoto důvodu, milí pánové, jest nutno, aby se Vaše Milosti uklidnily po zákonu božském i&#160;lidském.“ </p>
			<p class="MLP-text">Ať mě čert veme, řekl si v&#160;duchu Sancho, nevyrovná-li se můj pán telelogovi nebo není-li mu podoben jako vejce vejci. Don Quijote si oddechl a&#160;chtěl v&#160;řeči pokračovati, poněvadž posluchači zůstali tiši, a&#160;byl by to učinil, ale prostořekost Sanchova mu v&#160;tom zabránila, neboť ten, vida, že pán přerušil výklad, pravil místo něho: </p>
			<p class="MLP-text">„Můj velitel, don Quijote de la Mancha, dříve nazývaný Rytířem Smutné Postavy, nyní Lvím Rytířem, jest rytíř velmi moudrý; znalostí latiny a&#160;španělštiny vyrovná se bakaláři, dobře radí a&#160;dobře jedná jako řádný vojín a&#160;ovládá všechna ustanovení a&#160;předpisy v&#160;takzvaném souboji; a&#160;proto musíte poslechnout jeho rad, a&#160;dopadnete-li při tom špatně, chci to sám odnést; vždyť je holým bláznovstvím pokládat za urážku, když na člověka někdo zahýká. Vzpomínám si, že jako chlapec jsem hýkal kdykoliv mě napadlo a&#160;nikdo mě pro to nehonil, a&#160;to tak mistrně a&#160;pravdivě, že se vždycky všichni oslové ve vesnici rozhýkali, a&#160;přece jsem zůstal synem svých rodičů, které každý ctil; a&#160;ačkoliv mi to umění mnohý z&#160;předních mužů ve vsi záviděl, nevšímal jsem si toho ani trochu. Abych vám dokázal, že mluvím pravdu, poslyšte, toto umění se, jednou naučeno, nikdy nezapomene, právě jako plování.“</p>
			<p class="MLP-text">Stiskl si rukou nos a&#160;zahýkal tak hlasitě, že to bylo slyšeti i&#160;v&#160;okolních údolích; jeden z&#160;kolemstojících, domnívaje se však, že si z&#160;nich dělá blázna, napřáhl se a&#160;uhodil jej klackem, který držel v&#160;ruce tak, že Sancha srazil k&#160;zemi. Don Quijote vida ublížení spáchané na Sanchovi rozjel se s&#160;píkou na muže, který mu dal ránu, ale zastoupli mu cestu a&#160;zabránili v&#160;pomstě; poněvadž viděl, že se na něho valí déšť kamení a&#160;že proti němu míří množství kuší a&#160;tolikéž pušek, obrátil Rocinanta a&#160;chvátal, jak tento nejvíce mohl, prose vřele Boha, aby jej ochránil od záhuby; na každém kroku trnul strachem, že mu koule prorazí hruď a&#160;vyletí prsy, a&#160;každou chvilku vydechl, aby se přesvědčil, že ještě dýchá. Ale ozbrojená tlupa se uklidnila vidouc ho utíkati a&#160;nestříleli na něho. Sancha, jakmile se poněkud vzpamatoval, vysadili na osla a&#160;poslali za pánem. Nenabyl sice dosud vědomí, aby mohl ovládati osla, ten ale klusal po stopě Rocinantově, bez něhož nemohl chvilku žíti. Don Quijote odjel kus cesty a&#160;obrátiv se zpozoroval, že se Sancho blíží, i&#160;zastavil se a&#160;čekal na něho, jakmile viděl, že jej nikdo nestíhá.</p>
			<p class="MLP-text">Ozbrojená četa setrvala tam až do tmy, a&#160;ježto je nepřátelé nenapadli, vrátili se vesele a&#160;radostně do vesnice; kdyby byli věděli o&#160;starém zvyku Řeků, jistě by byli vybudovali na onom místě vítěznou trofej.</p>
		</div>
</body>
</html>