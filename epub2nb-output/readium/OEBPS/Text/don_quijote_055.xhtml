<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-50</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-10" class="MLP-uroven2-kapitola">KAP<a id="x.5179"></a>ITOLA XLV.<br/><span class="MLP-znak-tucna-kurziva-11b char-style-override-5">o&#160;tom, jak se velký Sancho Panza ujal ostrova a&#160;jak počal vládnout.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Věčný objeviteli protinožců, pochodni světa, oko nebeské, „milý poháněči ochlazovačů“, Timbrie zde a&#160;jinde Foibe, zde střelče, jinde lékaři, otče Poezie, vynálezče Hudby, ty, jenž vždy vycházíš a&#160;nikdy nezapadáš, ač se nám zdá! K&#160;tobě mluvím, slunce, jehož pomocí člověk rodí člověka, tebe prosím, abys mi přálo a&#160;ozářilo temnotu mého rozumu, abych mohl líčiti bod za bodem vladaření velkého Sancha Panzy, neboť bez tebe se cítím sláb, neschopen a&#160;zmaten!</p>
			<p class="MLP-text">Sancho tedy dojel se vším svým průvodem do osady asi o&#160;tisíci obyvatelích, jež byla z&#160;nejlepších, které vévoda měl. Řekli mu, že se ostrov jmenuje Barataria, buď že se osada Barataria jmenovala, nebo poněvadž se k&#160;vládě dostal lacino<span class="char-style-override-2"><a id="footnote-1097-7-backlink" class="footnote-link" href="#footnote-1097-7">7</a></span>. Když dojeli k&#160;branám města, jež byly zavřeny, vyšla správa městská, aby je uvítala, zvony zvonily a&#160;všichni obyvatelé projevovali společně radost; s&#160;velkou nádherou dovedli Sancha do hlavního kostela k&#160;poděkování Bohu a&#160;potom mu za směšných obřadů odevzdali klíče městské a&#160;uznali ho za trvalého vladaře ostrova Baratarie. Kroj, vous, tloušťka a&#160;malá postava nového vladaře udivovaly všechen lid, který neznal čertovo kopýtko věci, i&#160;ty, velmi četné, kteří je znali.</p>
			<p class="MLP-text">Na konec jej vyvedli z&#160;kostela, přivedli k&#160;soudcovskému stolci, posadili jej naň a&#160;správce vévodův mu řekl: </p>
			<p class="MLP-text">„Je starým zvykem na tomto ostrově, pane vladaři, že ten, kdo se slavného toho místa ujímá, musí odpovědět na otázku, kterou mu položí a&#160;jež je trochu zapletená a&#160;nesnadná. Z&#160;odpovědi lid soudí na rozum svého nového vladaře, a&#160;buď se z&#160;jeho příchodu těší, nebo rmoutí.“ </p>
			<p class="MLP-text">Za této řeči správcovy Sancho hleděl na četná velká písmena na protější zdi, a&#160;poněvadž neuměl číst, tázal se, co je to za malby na té stěně. Odpověď zněla: </p>
			<p class="MLP-text">„Pane, zde je napsáno a&#160;zaznamenáno, kterého dne se Vaše Výsost ujala ostrova, totiž: Dnes, toho a&#160;toho dne a&#160;měsíce roku toho a&#160;toho, ujal se vlády na ostrově pan don Sancho Panza a&#160;ať jí po mnoho let užívá.“</p>
			<p class="MLP-text">„Komupak říkají don Sancho Panza?“ ptal se Sancho. </p>
			<p class="MLP-text">„Vaší Výsosti,“ odvětil správce, „neboť na tento ostrov nevstoupil jiný Sancho než ten, který zde sedí v&#160;křesle.“</p>
			<p class="MLP-text">„Ale vězte, bratře,“ řekl Sancho, „že já nejsem don a&#160;žádný z&#160;mého rodu nebyl. Říkají mi prostě Sancho Panza, Sancho se jmenoval můj otec, Sancho děd a&#160;všichni byli Panzové, bez donů a&#160;bez doň. Zdá se mi, že na tomhle ostrově musí být víc donů než oblázků. Ale dost! Jako že mě Bůh slyší, možná, že budu-li čtyři dny vládnout, vyplení ty dony, vždyť je jich tolik, že musí trápit jako komáři. Dejte mi nyní tu svou otázku, pane správce, a&#160;já odpovím, jak nejlépe budu moci, a&#160;ať se lidé rmoutí, nebo nermoutí.“</p>
			<p class="MLP-text">V&#160;tom okamžiku vstoupili do soudní síně dva muži, jeden oblečen jako sedlák, druhý jako krejčí, neboť měl nůžky v&#160;ruce, a&#160;krejčí pravil: </p>
			<p class="MLP-text">„Pane vladaři, já a&#160;tento sedlák přicházíme před Vaši Milost z&#160;toho důvodu, že tento človíček přišel včera do mé dílny (neboť jsem, dovolíte-li vyučeným krejčím, buď Pánu Bohu chvála), dal mi kus sukna do rukou a&#160;zeptal se: ‚Pane, stačilo by tohle sukno na kapuci?‘ Já změřil sukno a&#160;řekl, že ano. On si asi myslil, jak si myslím já, a&#160;myslím správně, že mu chci ukrást kus sukna, neboť je lstivý a&#160;špatně smýšlí o&#160;krejčích; i&#160;pravil, abych se podíval, nestačí-li sukno na dvě kapuce. Uhodl jsem, co si myslí, a&#160;řekl jsem, že ano; a&#160;tu on, chlapík, když běží o&#160;hanebný úmysl, kapucí stále přidával a&#160;já stále sliboval, až jsme se zastavili na kapucích pěti. A&#160;nyní si pro ně právě přišel, já mu je dávám, ale on mi nechce zaplatit od práce, naopak chce, abych mu buď zaplatil, nebo vrátil sukno.“</p>
			<p class="MLP-text">„Je to všecko pravda, bratře?“ otázal se Sancho. </p>
			<p class="MLP-text">„Ano, pane,“ odpověděl muž, „ale dejte si, Milosti, ukázat těch pět kapucí, co mi ušil.“</p>
			<p class="MLP-text">„Ale ano,“ na to krejčí a&#160;vytáhnuv ihned ruku zpod pláště ukázal na ní pět kapucí navlečených na konečky prstů, řka: „Tady je pět kapucí, které na mně tento človíček chce, a&#160;u&#160;Boha i&#160;mého svědomí, že mi ze sukna nezbylo nic; dám dílo přehlédnout znalci řemesla.“</p>
			<p class="MLP-text">Všichni přítomní se smáli množství kapucí a&#160;novému sporu. Sancho se trochu zamyslil, pak řekl: </p>
			<p class="MLP-text">„Zdá se mi, že v&#160;tomhle sporu se nemá dlouho odkládat, ale spíše soudit zdravým rozumem; proto vynáším, že krejčí ztrácí plat za práci a&#160;sedlák sukno, a&#160;kapuce ať se rozdají uvězněným v&#160;žaláři a&#160;dost!“ </p>
			<p class="MLP-text">Tento rozsudek vzbudil smích okolostojících; ale nakonec se stalo, co rozkázal vladař.</p>
			<p class="MLP-text">Před toho předstoupili dva starci; jeden z&#160;nich měl rákosovou hůl; muž bez hole řekl: </p>
			<p class="MLP-text">„Pane, kdysi jsem půjčil tomuto člověku deset zlatých dukátů pro dobrou vůli a&#160;dobrý skutek a&#160;s&#160;podmínkou, že mi je vrátí, až jej o&#160;ně požádám. Uplynulo mnoho dní a&#160;já je nežádal, abych ho tím ne­uvedl do větší nouze než ta, v&#160;níž byl v&#160;době půjčky. Ale protože se mi zdálo, že o&#160;placení nedbá, požádal jsem ho jednou, pak vícekrát, ale on nejen mi je nevrací, ale upírá je a&#160;tvrdí, že jsem mu nikdy deset zlatých dukátů nepůjčil, a&#160;pakliže přece ano, že mi je už vrátil. Nemám svědky ani na půjčku, ani na splacení, poněvadž mi nesplatil nic. Prosil bych, aby mu Vaše Milost dala přísahat, a&#160;bude-li přísahat, že mi je vrátil, odpouštím mu je zde i&#160;před tváří boží.“</p>
			<p class="MLP-text">„Co tomu říkáte, stařečku s&#160;holí?“ pravil Sancho. </p>
			<p class="MLP-text">Starý odpověděl: </p>
			<p class="MLP-text">„Přiznávám se, pane, že mi je půjčil, i&#160;skloňte, Milosti, svou hůl; a&#160;svěřuje-li věc mé přísaze, odpřisáhnu, že jsem mu je vrátil a&#160;splatil skutečně a&#160;doopravdy.“ </p>
			<p class="MLP-text">Vladař sklonil hůl a&#160;vtom stařec s&#160;holí podal svou hůl druhému starci, aby mu ji podržel za přísahy, jako by mu tuze překážela; pak vložil ruku na kříž soudcovské hole, řka, že opravdu mu je vrátil z&#160;ruky do ruky a&#160;že je žalobce na něm žádá znovu, poněvadž si vrácení neuvědomil. Vida to velký vladař zeptal se věřitele, co praví na řeč odpůrcovu, a&#160;ten řekl, že pravděpodobně jeho dlužník mluví pravdu, neboť on ho má za poctivce a&#160;dobrého křesťana, a&#160;že on sám musil zapomenout, jak a&#160;kdy mu bylo splaceno, a&#160;že napříště už na něm nebude žádat nic. Dlužník vzal si zase svou hůl a&#160;ukloniv se hlavou odcházel ze soudní síně.</p>
			<p class="MLP-text">Sancho vida, jak odchází, jako by se nechumelilo, a&#160;patře též na trpělivost žalobcovu, sklonil hlavu k&#160;hrudi a&#160;opřev ukazovák pravice o&#160;obočí a&#160;nos zamyslil se na chvilku; pak zvedl hlavu a&#160;rozkázal, aby mu zavolali zpět starce s&#160;holí, jenž odešel. Přivedli ho a&#160;Sancho vida jej pravil: </p>
			<p class="MLP-text">„Dejte mi, dobrý muži, tu hůl; mám ji potřebí.“</p>
			<p class="MLP-text">„Velmi rád,“ odpověděl starý, „zde je, pane.“ </p>
			<p class="MLP-text">A&#160;vložil mu ji do ruky. Sancho ji vzal a&#160;podávaje ji druhému starci řekl mu: </p>
			<p class="MLP-text">„Běžte s&#160;Pánembohem, už vám bylo zaplaceno.“</p>
			<p class="MLP-text">„Jak to, pane?“ odvětil stařec; „cožpak tahle hůl stojí za deset zlaťáků?“</p>
			<p class="MLP-text">„Stojí,“ řekl vladař, „a ne-li, jsem největší hlupák na světě. A&#160;teď uvidíme, mám-li vtipu, abych vládl celému království.“ </p>
			<p class="MLP-text">Rozkázal, aby hned, u&#160;přítomnosti všech, byla hůl zlomena a&#160;otevřena. Učinili tak a&#160;uvnitř v&#160;holi našli deset zlatých dukátů.</p>
			<p class="MLP-text">Všichni byli udiveni a&#160;pokládali svého vladaře za nového Šalamouna. Tázali se ho, z&#160;čeho poznal, že v&#160;oné rákosce je deset dukátů, a&#160;on odpověděl, že když viděl, jak před přísahou stařec podává svou hůl žalobci pro chvíli přísahy a&#160;potom přísahá, že mu peníze vrátil skutečně a&#160;doopravdy, a&#160;jak svou hůl zase znovu od něho béře, přišlo mu na mysl, že žalované peníze jsou uvnitř holi. Z&#160;toho prý je vidět, že ač mnozí vládci jsou hloupí, Bůh je řídí v&#160;jejich soudech. Že ostatně slyšel faráře své vsi vyprávět příběh podobný, že má tak dobrou paměť, že by nebylo druhé takové na celém ostrově, kdyby nezapomínal na vše, nač si chce vzpomenout.</p>
			<p class="MLP-text">Nakonec starci odešli, jeden v&#160;hanbě, druhý s&#160;penězi, a&#160;přítomní se divili dál a&#160;ten, co zapisoval výroky, skutky a&#160;jednání Sanchovy, nemohl se rozhodnout, má-li jej mít za hlupáka, nebo chytráka.</p>
			<p class="MLP-text">Po skončení této pře objevila se před soudem žena pevně držící člověka v&#160;šatu bohatého dobytkáře a&#160;křičící: </p>
			<p class="MLP-text">„Spravedlnost, pane vladaři, spravedlnost, a&#160;nenajdu-li ji na zemi, půjdu si pro ni do nebes. Můj drahý pane vladaři, tento ničema mě přepadl v&#160;poli a&#160;užil mého těla, jako by to byl nevypraný hadr, a&#160;běda mně, uloupil mi, co jsem střežila víc než třiadvacet let, bráníc to před Maury i&#160;křesťany, domácími i&#160;cizinci. Zdali jsem byla proto tvrdá jako korkovník, bez porušení jako salamandr v&#160;ohni nebo vlna na trní, aby pak přišel takovýhle a&#160;bral mě do svých čistých rukou?“</p>
			<p class="MLP-text">„O&#160;to právě běží, má-li ten galán ruce čisté, nebo ne!“ pravil Sancho a&#160;obraceje se k&#160;muži vyzval ho, aby mluvil a&#160;odpověděl na obvinění té ženy. Ten, celý popleten, řekl: </p>
			<p class="MLP-text">„Pánové, jsem ubohý obchodník s&#160;prasaty a&#160;dnes ráno jsem prodal zde, v&#160;místě, s&#160;odpuštěním, čtyři prasata, která mi vynesla pro daně a&#160;smlouvání o&#160;něco míň, než zač stála. Vraceje se domů, do vsi, potkal jsem cestou tuhle paničku a&#160;čert, který všechno nalíčí a&#160;zplichtí, způsobil, že jsme si spolu zažertovali. Zaplatil jsem jí dost, ale jí to nestačilo, popadla mě a&#160;dovlekla až sem. Říká, že jsem jí učinil násilí, a&#160;lže, to přísahám nebo odpřisáhnu. Taková je pravda, ale více ani zrno.“</p>
			<p class="MLP-text">Tu se ho vladař otázal, zda má s&#160;sebou nějaké stříbrné peníze; on na to, že asi dvacet dukátů v&#160;záňadří, v&#160;koženém váčku. Sancho rozkázal, aby jej vytáhl a&#160;odevzdal na místě žalobkyni. On to učinil chvěje se. Žena jej přijala a&#160;s&#160;tisícem poklon všem a&#160;prosíc Boha za život a&#160;zdraví pana vladaře, který tak pečuje o&#160;nuzné sirotečky a&#160;panny, odcházela ze soudní síně, držíc měšec oběma rukama; ale dřív pohlédla dovnitř, jsou-li tam vskutku stříbrné. Sotva zmizela, řekl Sancho dobytkáři, kterému již tekly slzy a&#160;oči i&#160;srdce šly za váčkem: „Běžte, člověče, za tou ženskou a&#160;vezměte jí váček, i&#160;když se bude bránit, a&#160;vraťte se s&#160;ní sem!“ Neřekl to hloupému ani hluchému, protože muž vyletěl jako blesk a&#160;běžel za rozkazem.</p>
			<p class="MLP-text">Všichni přítomní byli zvědavi na výsledek pře a&#160;brzo potom vrátili se muž i&#160;žena, vpeření do sebe více než poprvé: ona měla sukni zdviženu a&#160;váček v&#160;klíně a&#160;muž se pral, aby jí jej vzal, ale nebylo to možné, tak se žena bránila, povykujíc: </p>
			<p class="MLP-text">„Spravedlnosti, Bože a&#160;světe! Pohleďte, Milosti, pane vladaři, na nestydatost a&#160;drzost toho ničemy, který mi před lidmi, na veřejné ulici chtěl vzít váček, který jste mi rozkázal dát.“</p>
			<p class="MLP-text">„A&#160;vzal vám jej?“ ptal se vladař. </p>
			<p class="MLP-text">„Kdepak vzal!“ na to žena, „spíš se nechám zabít, než abych dala váček! Kdežpak na mne! To by na mne musili jinší kocouři než tenhle šeredný ubožáček! Kleště a&#160;kladiva, palice a&#160;dláta mi jej z&#160;drápů nevyrvou, ba ani lví spáry! Spíš vypustím duši z&#160;těla!“</p>
			<p class="MLP-text">„To je pravda,“ řekl muž, „já se vzdávám a&#160;přiznávám se k&#160;porážce i&#160;vyznávám, že mi síly nestačí, abych jí jej vzal. Raději ji nechám.“</p>
			<p class="MLP-text">Tu pravil vladař ženě: </p>
			<p class="MLP-text">„Ukaž mi ten váček, ctnostná silačko!“ Ona mu jej ihned podala a&#160;on jej vrátil muži, řka k&#160;mužatce, jež si hrála na znásilněnou: </p>
			<p class="MLP-text">„Sestřičko, kdybyste byla tuhle sílu a&#160;statečnost, se kterou jste bránila měšec, ukázala, a&#160;třebas jen z&#160;polovice, v&#160;obraně svého těla, síly Herkulovy by vám nemohly učiniti násilí. Sbohem a&#160;ďas vás vezmi a&#160;nezdržujte se mi na tomto ostrově ani na šest mil okolo pod trestem dvou set ran bičem. Táhněte, povídám, žvanilko, nestydo a&#160;podvodnice!“ </p>
			<p class="MLP-text">Žena se poděsila a&#160;odešla zahanbena a&#160;zarmoucena a&#160;vladař řekl muži: </p>
			<p class="MLP-text">„Běžte sbohem domů, človíčku, i&#160;s&#160;penězi, a&#160;od nynějška, nechcete-li o&#160;ně přijít, hleďte, aby se vám už nechtělo s&#160;nikým žertovat!“ </p>
			<p class="MLP-text">Muž vykoktal své díky a&#160;odešel a&#160;přítomní znovu se obdivovali rozsudkům a&#160;výnosům nového vladaře. Vše to, v&#160;zaznamenání dějepiscově, bylo napsáno vévodovi, který čekal velmi toužebně.</p>
			<p class="MLP-text">Zůstavme zde milého Sancha, neboť velmi spěcháme k&#160;jeho pánovi, zneklidněnému hudbou Altisidořinou.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-7" class="footnote-anchor" href="#footnote-1097-7-backlink">7</a>  Barato = laciný. <span class="char-style-override-8">Pozn. překl</span>. </p>
				</div>
			</div>
		</div>
</body>
</html>