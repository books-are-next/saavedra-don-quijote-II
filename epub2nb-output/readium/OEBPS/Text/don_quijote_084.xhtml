<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-79</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-39" class="MLP-uroven2-kapitola">KAPITOLA LXXIV.<br/><span class="MLP-znak-tucna-kurziva-11b char-style-override-5">o&#160;onemocnění dona Quijota, jeho závěti a&#160;smrti.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Jelikož věci lidské nejsou věčné a&#160;obzvláště životy lidí se chýlí stále od svého počátku, až dospějí svého konce, a&#160;poněvadž život dona Quijota neměl božské výsady zadržeti svůj průběh, nastal jeho konec a&#160;smrt, když nejméně myslil. Ať to bylo působením smutku nad porážkou, ať dopuštěním a&#160;rozkazem nebeským, dostal horečku, která ho připoutala na lože na šest dní, během kterých jej mnohokráte navštívili jeho přátelé, farář, bakalář a&#160;holič; Sancho Panza, jeho dobrý zbrojnoš, neopouštěl jeho záhlaví. Domnívali se, že jej do toho stavu přivedl zármutek z&#160;přemožení a&#160;bolest, že nespatřil vyplnění své touhy osvobodit z&#160;kouzel Dulcineu, i&#160;snažili se jej všemožným způsobem potěšit: bakalář mu říkal, aby si dodal ducha a&#160;vstal k&#160;zahájení pastýřského povolání, že pro ně složil už eklogu takovou, že se Sanazarovy musí schovat, že už koupil z&#160;vlastních peněz dva nádherné psy k&#160;hlídání stáda, jeden že se jmenuje Barcino, druhý Butrón a&#160;že mu je prodal dobytkář z&#160;Quintanaru. Ale don Quijote nepřestával být smutný.</p>
			<p class="MLP-text">Jeho přátelé zavolali lékaře, ten mu ohmatal tep, nebyl tuze spokojen a&#160;řekl, aby se pro každý případ staral o&#160;spásu své duše, neboť spása těla je v&#160;nebezpečí. Don Quijote to vyslechl klidně, ale nikoliv jeho hospodyně, neť a&#160;zbrojnoš, kteří se jali hořce plakat, jako by jej měli před sebou už mrtvého. Lékař měl za to, že jej usmrcují smutek a&#160;bolesti. Don Quijote prosil, aby jej nechali o&#160;samotě, že se chce trochu vyspat. Uposlechli a&#160;on spal v&#160;jednom kuse, jak se říká, šest hodin, že už hospodyně a&#160;neteř myslily, že zemře ve spaní.</p>
			<p class="MLP-text">Ale nakonec procitl a&#160;hlasitě zvolal: </p>
			<p class="MLP-text">„Požehnán buď mocný Bůh, který mi prokázal takové dobrodiní! Jeho milosrdenství nemá konce a&#160;hříchy lidské je nezkracují a&#160;neruší.“ </p>
			<p class="MLP-text">Neť dávala pozor na slova strýcova a&#160;zdálo se jí, že jsou rozumnější než obyčejně, alespoň než za té nemoci, a&#160;zeptala se ho: </p>
			<p class="MLP-text">„Co pravíte, milostivý pane? Co je nového? Jaké je to milosrdenství a&#160;jaké lidské hříchy, o&#160;nichž mluvíte?“</p>
			<p class="MLP-text">„Mluvím, neti,“ na to don Quijote, „o milosrdenství, jež mi v&#160;tomto okamžiku prokázal Bůh, jemuž, jak jsem pravil, nepřekážejí mé hříchy. Už mám rozum svobodný a&#160;jasný, prostý temných stínů nevědomosti, jimiž mi jej zastínila neblahá stálá četba ohavných rytířských románů. Už uznávám jejich nesmyslnost a&#160;trápí mě jen, že jsem vybředl z&#160;bludu tak pozdě, že nemám kdy na nápravu četbou knih jiných, jež by osvítily mou duši. Cítím, neti, že umírám, a&#160;chtěl bych zemřít způsobem, jenž by projevil, že můj život nebyl tak špatný, abych zanechal pověst blázna. Byl jsem jím sice, ale nechci potvrditi tuto pravdu svou smrtí. Zavolej mi, milá, mé dobré přátele, faráře, bakaláře Sansona Carrasca a&#160;holiče, mistra Mikuláše, neboť se chci vyzpovídati a&#160;učiniti závěť.“</p>
			<p class="MLP-text">Tuto námahu neteři uspořil vstup všech tří. Sotva je don Quijote spatřil, řekl: </p>
			<p class="MLP-text">„Veselte se se mnou, milí pánové, že už nejsem don Quijote de la Mancha, ale Alonso Quijano, pro své obyčeje přezvaný Dobrákem. Již jsem nepřítelem Amadisa Galského a&#160;celého nekonečného zástupu jeho potomstva, již se mi oškliví všechny světské historie o&#160;potulném rytířství, již znám svou pošetilost i&#160;nebezpečí, do něhož mě přivedla jejich četba, již je zavrhuji s&#160;hrůzou, neboť se z&#160;milosrdenství božího napravila moje hlava.“ </p>
			<p class="MLP-text">Když to ti tři uslyšeli, pomyslili si, že se ho zmocnil asi nějaký nový bláznivý nápad. Sanson mu řekl: </p>
			<p class="MLP-text">„Nyní, pane done Quijote, když nás došla novina, že paní Dulcinea je vysvobozena z&#160;kouzel, začínáte s&#160;tímhle? Teď, když je vše hotovo, abychom se stali pastýři a&#160;trávili život zpěvem jako knížata, chcete se, Milosti, stát poustevníkem? Mlčte, při svém životě, vzpamatujte se a&#160;nechte povídání!“</p>
			<p class="MLP-text">„Moje povídání,“ odvětil don Quijote, „bylo až dosud příliš pravdivo na mou škodu a&#160;má smrt je s&#160;pomocí nebes obrátí v&#160;můj prospěch. Cítím, pánové, že spěji rychle k&#160;svému konci: nechme žerty stranou a&#160;přiveďte mi zpovědníka, aby mě vyzpovídal, a&#160;písaře, aby sepsal mou závěť. Neboť za takovýchto okolností člověk nemá žertovati se svou duší; prosím tedy, aby se šlo, zatímco mě pan farář bude zpovídati, pro písaře.“ </p>
			<p class="MLP-text">Jeden se podíval na druhého udiven slovy dona Quijota a&#160;uvěřili mu, ač s&#160;nesnází; jedním pak ze znamení, podle nichž usoudili, že umírá, bylo, že se tak snadno z&#160;bláznovství vrátil k&#160;rozumu, neboť po tom, co dosud řekl, mluvil ještě hojně dále a&#160;stále tak správně, křesťansky a&#160;rozumně, že jim odňal zcela pochybnosti a&#160;přesvědčil je o&#160;svém rozumu. Farář poslal všechny ven, zůstal s&#160;ním o&#160;samotě a&#160;vyzpovídal jej.</p>
			<p class="MLP-text">Bakalář šel pro písaře a&#160;vrátil se zakrátko s&#160;ním i&#160;se Sanchem Panzou. Sancho, který už zvěděl od bakaláře, v&#160;jakém stavu je jeho pán, vida hospodyni a&#160;neteř plakat, jal se také nabírat a&#160;slzet. Zpověď skončila a&#160;farář vyšel, řka: </p>
			<p class="MLP-text">„Opravdu umírá a&#160;opravdu nabyl rozumu Alonzo Quijano Dobrák; můžeme vejít, aby složil závěť.“ Tato zpráva působila na zalité oči hospodyně, neteře a&#160;dobrého zbrojnoše Sancha Panzy tak nesmírně, že počali proudem prolévat slzy a&#160;vydávat z&#160;prsou tisíceré hluboké vzdechy: neboť skutečně, jak už řečeno, ať byl don Quijote jen suše Alonzem Quijanem Dobrákem, či donem Quijotem de la Mancha, vždy byl mírné povahy a&#160;jednání příjemného, a&#160;byl proto milován nejen domácími, ale i&#160;všemi, kdo jej znali.</p>
			<p class="MLP-text">Vešel písař s&#160;ostatními a&#160;nadepsal záhlaví závěti; když pak don Quijote poručil svou duši podle všech oněch křesťanských podmínek, jichž je žádáno, Bohu, přišel k&#160;odkazům a&#160;řekl: </p>
			<p class="MLP-text">„Item jest mou vůlí, aby Sancho Panza, z&#160;něhož jsem ve svém bláznovství učinil svého zbrojnoše, nebyl činěn odpovědným za jisté peníze, která má, a&#160;aby na něm nebyly žádány účty, poněvadž mezi mnou a&#160;jím byly počty, dary a&#160;dluhy, ale naopak, aby zbude-li něco, až dostane, co mu dlužím, a&#160;bude toho málo, zbytek tento byl jemu odevzdán, a&#160;nechť mu to svědčí; a&#160;jako jsem se mu snažil za svého bláznění opatřiti vladařství na ostrově, přál bych si mu nyní za zdravého rozumu darovati celé království, poněvadž toho zaslouží pro upřímnost své povahy a&#160;věrnost svého jednání.“ </p>
			<p class="MLP-text">Obrátiv se k&#160;Sanchovi, řekl mu: </p>
			<p class="MLP-text">„Odpusť mi, příteli, že jsi mou vinou vypadal stejně bláznivý jako já a&#160;že jsem tě nakazil svým vlastním omylem, že totiž byli a&#160;jsou potulní rytíři na světě.“</p>
			<p class="MLP-text">„Ach,“ odpověděl Sancho vzlykaje; „neumírejte, milostivý pane, ale poslechněte mé rady a&#160;žijte dlouhá leta, protože největší bláznovství, kterého se může člověk v&#160;tomto životě dopustit, je pro nic za nic umřít, aniž jej kdo vraždí a&#160;aniž jej ubíjejí jiné ruce než ruce smutku. Hleďte, nebuďte leniv, vstaňte z&#160;té postele a&#160;pojďme do polí, oblečeni za pastýře, jak jsme si umluvili. Třebas za nějakým křovím najdeme paní Dulcineu vysvobozenou z&#160;čárů a&#160;to bude jedna radost! Jestliže umíráte bolestí, že jste byl přemožen, vymluvte se na mne a&#160;řekněte, že vás srazili, protože jsem špatně osedlal Rocinanta, vždyť jste ostatně četl ve svých rytířských knihách, že být shozen ze sedla je docela obyčejnou věcí mezi rytíři a&#160;že dnešní přemožený je zítra vítězem.“</p>
			<p class="MLP-text">„Tak jest,“ řekl Sanson, „dobrý Sancho Panza se v&#160;těch případech výborně vyzná.“</p>
			<p class="MLP-text">„Pánové,“ pravil don Quijote, „jen pomalu, neboť v&#160;loňských hnízdech není letos ptáků. Byl jsem blázen a&#160;nabyl jsem rozumu, byl jsem don Quijote de la Mancha a&#160;nyní jsem, jak jsem řekl, Alonzo Quijano Dobrák. Kéž mi u&#160;Vašich Milostí má lítost a&#160;moje upřímnost vrátí úctu, které jsem se těšil, a&#160;pan písař nechť pokračuje: Item odkazuji všechno své jmění, tak jak jest, své neteři Antonii Quijanové, zde přítomné, vyhrazuje z&#160;něho nejprve, čeho bude potřebí na úhradu učiněných odkazů: především si přeji, aby byl vyplacen plat dlužný hospodyni za dobu, po niž mi sloužila, a&#160;mimo to dvacet dukátů na šaty. Za vykonavatele jmenuji pana faráře a&#160;pana bakaláře Sansona Carrasca zde přítomné. Item jest mou vůlí, aby bude-li se chtít moje neť Antonie Quijanová provdati, stalo se to s&#160;mužem, o&#160;němž se dříve vyšetří, že neví, co jsou rytířské knihy; shledá-li se, že to ví, a&#160;bude-li se chtít moje neť nicméně zaň vdáti a&#160;vdá se, nechť pozbude všeho mého odkazu, kteréhož vykonavatelé budou moci použíti podle své vůle na šlechetné účely. Item snažně prosím řečené pány vykonavatele své vůle, popřeje-li jim příznivý osud poznati autora, jenž prý složil onu historii nazvanou ‚Druhá část hrdinských skutků dona Quijota de la Mancha‘, aby jej požádali mým jménem co nejsnažněji, aby mi prominul příležitost, bez úmyslu mou mu danou, k&#160;napsání tolika a&#160;takových nesmyslů, které v&#160;knize podává; neboť opouštím tento svět s&#160;výčitkou, že jsem mu poskytl příčinu k&#160;jejich napsání.“</p>
			<p class="MLP-text">Tím uzavřel svou závěť a&#160;padl v&#160;mdlobách jak dlouhý, tak široký na lože. Všichni se poděsili a&#160;spěchali mu pomoci; po tři dny, které ještě žil po dnu, kdy sdělal závěť, omdléval velmi často. Celý dům byl vyrušen z&#160;klidu, ale přesto neť jedla, hospodyně popíjela a&#160;Sancho Panza se veselil, neboť dědictví zahání nebo mírní dědicovu myšlenku na bolest, kterou právem nechává po sobě mrtvý. Konečně nastala poslední hodinka dona Quijota, když už přijal všechny svátosti a&#160;obšírně a&#160;výmluvně se zřekl rytířských knih. Písař byl přítomen a&#160;prohlásil, že se nikdy v&#160;žádném rytířském románu nedočetl, že by byl nějaký potulný rytíř zemřel na svém loži tak klidně a&#160;křesťansky jako don Quijote. Ten pak za soucitného pláče přítomných vypustil ducha a&#160;umřel.</p>
			<p class="MLP-text">Farář vida to požádal písaře, aby mu zhotovil svědeckou výpověď, že Alonzo Quijano, řečený Dobrák, obyčejně zvaný don Quijote de la Mancha, opustil tento svět a&#160;skonal smrtí přirozenou; toto svědectví žádal, aby zamezil všem autorům kromě Cida Hamete Benengeliho podvodné vzkříšení dona Quijota a&#160;nekonečné historie jeho.</p>
			<p class="MLP-text">Tak skončil Důvtipný rytíř z&#160;Manchy, jehož ves Cide Hamete neuvedl přesně, aby dovolil všem městům a&#160;osadám manchským příti se oň mezi sebou, přivlastňovat si jej a&#160;pokládat jej za svého syna, jako se sedm řeckých měst svářilo o&#160;Homéra.</p>
			<p class="MLP-text">Nelíčíme zde nářek Sanchův a&#160;neteře a&#160;hospodyně dona Quijota, ani neuvádíme nové nápisy na jeho hrobě, vyjma nápis, jejž složil Sanson Carrasco:</p>
			<p class="MLP-verse--I">Zde Hidalgo mocný v&#160;Pánu sní, <br/>jenž přivedl k&#160;mezi takové <br/>svou odvahu, že smrt&#160;– všeho paní&#160;–<br/>životní vůli rekově <br/>nebyla schopna vzít zbla nic.<br/>On příliš si světa nevážil, <br/>všem pro smích a&#160;za strašáka byl,<br/>však z&#160;příhod jeho vidno zato, <br/>co pravdy tají slova tato:<br/>Moudrým zemřel, jako blázen žil.</p>
			<p class="MLP-text">A&#160;přerozvážný Cide Hamete řekl svému peru: </p>
			<p class="MLP-text">„Zde zůstaneš visíc na této destičce za drát, milé moje pero, nevím ani, dobře-li seříznuté či špatně rozštípené, a&#160;budeš tu žít po dlouhá století, jestliže tě domýšliví a&#160;darební vypravěči nesejmou a&#160;neznesvětí. Ale dřív než po tobě sáhnou, můžeš je upozornit a&#160;říci jim, jak nejlépe umíš:</p>
			<p class="MLP-verse--I">Vari, vari, darebové!<br/>Nikdo se mne nedotýkej; <br/>toto dílo, dobrý králi, <br/>pro mne bylo vyhrazeno.</p>
			<p class="MLP-text">Výhradně pro mne se narodil don Quijote a&#160;já pro něho; on uměl jednat a&#160;já psáti; jen my dva jsme jednotou navzdory falšujícímu spisovateli z&#160;Tordessilas, který se odvážil nebo odváží psát hrubým a&#160;drzým pštrosím brkem o&#160;výkonech mého statečného rytíře, což není náklad pro jeho ramena ani námět pro jeho vychladlý důvtip. Upozorni jej, poznáš-li ho náhodou, aby nechal odpočívat v&#160;hrobě unavené a&#160;již zetlelé kosti dona Quijota a&#160;nechtěl jej odvádět proti všem právům smrti do Staré Kastilie, nutě ho vstávat z&#160;hrobu, kde vskutku a&#160;opravdově leží, natažen jak dlouhý, tak široký a&#160;neschopen třetí výpravy a&#160;nového odjezdu. Neboť k&#160;zesměšnění všech výprav tolikerých potulných rytířů stačí dvě, které podnikl, k&#160;rozkoši i&#160;potěše lidí, kteří o&#160;nich zvěděli, jak u&#160;nás, tak v&#160;cizích královstvích. Tím splníš své křesťanské poslání, radě dobře tomu, kdo ti přeje zlé, a&#160;já budu spokojen a&#160;pyšen, že jsem byl první, který se těšil z&#160;ovoce svých spisů zplna tak, jak si toho přál, neboť nic jiného nebylo mým přáním, leč zoškliviti lidem falešná a&#160;pošetilá vypravování knih o&#160;rytířích, která zásluhou a&#160;vlivem historie o&#160;mém pravdivém donu Quijotovi již upadají, a&#160;není pochyby, že upadnou úplně.“</p>
			<p class="MLP-text para-style-override-1">Vale.<span></span></p>
		</div>
</body>
</html>