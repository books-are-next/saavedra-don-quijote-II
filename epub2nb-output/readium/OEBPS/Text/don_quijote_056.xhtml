<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-51</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-11" class="MLP-uroven2-kapitola">KAP<a id="x.5182"></a>ITOLA XLVI.<br/><span class="MLP-znak-tucna-kurziva-11b char-style-override-5">o&#160;strašném úděsu zvonečkovém a&#160;kočičím, který zažil don&#160;Quijote za hovoru o&#160;vášni zamilované Altisidory.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Zanechali jsme velkého dona Quijota tonoucího v&#160;myšlenkách probuzených v&#160;něm hudbou zamilované slečny Altisidory. Ulehl s&#160;nimi, ale jako by to byly blechy, nenechaly ho ani okamžik spát, ani zdřímnout, a&#160;k&#160;nim se mísily i&#160;myšlenky na punčochy. Ale poněvadž čas je lehký a&#160;žádná překážka ho nezdržuje, ujížděl jako jezdec na hodinách a&#160;velmi rychle přišlo jitro. Vida to don Quijote opustil měkké peří a&#160;hbitě oblékl svůj šat barvy kamzičí a&#160;obul své cestovní boty, aby schoval své ohavné punčochy. Navrch přehodil šarlatový plášť a&#160;hlavu pokryl čepicí ze zelného aksamitu, ozdobenou stříbrnými stuhami; přes ramena navlékl závěsník s&#160;dobrým svým a&#160;ostrým mečem, chopil se velkého růžence, který s&#160;sebou stále nosil, a&#160;velmi slavnostně a&#160;sebevědomě zamířil do síně, kde dleli vévoda s&#160;vévodkyní již ustrojeni a&#160;jako by naň čekali.</p>
			<p class="MLP-text">Když šel jednou z&#160;chodeb, nalezl tam Altisidoru s&#160;druhou dívkou, její přítelkyní, any na něj čekaly; jakmile Altisidora spatřila don Quijota, napodobila mdloby a&#160;její přítelkyně ji zachytila do klína a&#160;velmi hbitě se jí jala rozpínati život. Don Quijote, který na to patřil, řekl přistoupiv k&#160;nim: </p>
			<p class="MLP-text">„Už vím, z&#160;čeho pocházejí tyto nehody.“</p>
			<p class="MLP-text">„Já nevím,“ odpověděla přítelkyně, „protože Altisidora je nejzdravější dívka z&#160;tohoto domu, a&#160;pokud ji znám, nikdy jsem od ní neuslyšela vzdechu. Zatraceni buďte všichni potulní rytíři světa, jsou-li všichni nevděčníky! Běžte pryč, Milosti pane done Quijote, neboť pokud zde budete, ubohé dítě se nevzpamatuje.“ </p>
			<p class="MLP-text">Na to odvětil don Quijote: </p>
			<p class="MLP-text">„Dejte mi, milostivá paní, donésti dnes večer do mého pokoje loutnu! Potěším tuto ubohou dívku, jak budu nejlépe moci, neboť na počátku lásky bývá osvědčeným lékem rychlé zklamání.“ </p>
			<p class="MLP-text">S&#160;tím odešel, aby věc nezpozorovali lidé. Byl pár kroků, když omdlelá Altisidora přicházejíc k&#160;sobě řekla k&#160;své družce: </p>
			<p class="MLP-text">„Loutnu bude dobře mu přinést; don Quijote nás chce asi vyčastovat hudbou a&#160;ta nebude asi zlá, bude-li od něho.“ </p>
			<p class="MLP-text">Potom odešly zpravit vévodkyni o&#160;tom, co se děje, a&#160;o&#160;loutně, jíž si žádá don Quijote. Vévodkyně nadmíru rozveselena umluvila s&#160;vévodou i&#160;svými komornými žertík spíš směšný než škodlivý a&#160;velmi vesele se čekalo na noc, která se dostavila stejně rychle jako den strávený vévodou a&#160;vévodkyní v&#160;jadrném hovoru s&#160;donem Quijotem.</p>
			<p class="MLP-text">Toho dne poslala vévodkyně skutečně a&#160;vážně jedno z&#160;pážat (které bylo v&#160;lese hrálo osobu začarované Dulciney) k&#160;Tereze Panzové s&#160;listem od jejího manžela Sancha Panzy a&#160;s&#160;balíkem šatů, jež jí byl zanechal, aby je odeslala, a&#160;uložila mu, aby jí přineslo řádnou zprávu o&#160;všem, co se s&#160;ní děje.</p>
			<p class="MLP-text">Po tom všem, když přišla jedenáctá hodina noční, don Quijote nalezl v&#160;svém pokoji loutnu; naladil ji, otevřel okno a&#160;ucítil lidi v&#160;zahradě. Probrav struny loutny a&#160;zladiv ji znovu, jak nejlépe uměl, odplivl, odkašlal a&#160;hlasem sice chraptivým, ale dobře nasazeným zpíval tuto romanci, složenou jím samým toho dne:</p>
			<p class="MLP-verse--I">„Prudká lásky vášeň často <br/>rozum náš základů zbaví, <br/>prostředkem jí k&#160;tomu slouží <br/>bezstarostná zahálčivost.</p>
			<p class="MLP-verse--I para-style-override-3">Ale šití, pilná práce, <br/>stálé zaměstnání bývá <br/>lékem proti tomu jedu <br/>milostného soužení.</p>
			<p class="MLP-verse--I para-style-override-3">Jsou-li dívky zdrženlivé,<br/> toužíce být manželkami, <br/>počestnost je jejich věnem, <br/>zároveň i&#160;jejich slávou.</p>
			<p class="MLP-verse--I para-style-override-3">Rytíři, již bloudí světem, <br/>i&#160;ti, co u&#160;dvora žijí, <br/>s&#160;rozpustilými se baví, <br/>z&#160;poctivých však ženy volí.</p>
			<p class="MLP-verse--I para-style-override-3">Známy jsou nám lásky ranní, <br/>hosté snadno probudí je; <br/>ale hned tu jejich západ, <br/>rozloučení&#160;– konec jejich.</p>
			<p class="MLP-verse--I para-style-override-3">Láska snadno roznícená, <br/>která zítřek nepřetrvá, <br/>v&#160;duši stopy nezanechá, <br/>ani obrazu hlubšího.</p>
			<p class="MLP-verse--I para-style-override-3">Na obraze obraz druhý <br/>není zvykem malovati, <br/>a&#160;kde jedna krása vládne, <br/>druhá kořen nezapustí.</p>
			<p class="MLP-verse--I para-style-override-3">Dulciney z&#160;Tobosa <br/>v&#160;hladké ploše ducha svého <br/>vidím obraz vmalovaný, <br/>který věky nesetřou.</p>
			<p class="MLP-verse--I para-style-override-3">Věrnost duší milujících <br/>vlastností je nejcennější, <br/>skrz ni Láska divy činí, <br/>do své výše pozvedá je.“</p>
			<p class="MLP-text">Když byl don Quijote na tomto místě svého zpěvu, jemuž naslouchali vévoda s&#160;vévodkyní, Altisidora i&#160;všichni zámečtí lidé, spustili náhle z&#160;ochozu přímo nad oknem dona Quijota provaz, na němž bylo uvázáno víc než sto zvonečků, a&#160;za nimi vysypali velký pytel koček, které měly také uvázány kol krků menší zvonečky. Takový byl rámus zvonečků a&#160;mňoukání koček, že vévodové sami, ač vymyslili ten žert, byli překvapeni a&#160;odvážný don Quijote div neomdlel. Osud chtěl, aby dvě nebo tři kočky vnikly oknem pokoje a&#160;pobíhaly v&#160;něm tak, že se podobaly řádícímu zástupu ďáblů. Zhasily v&#160;pokoji hořící svíčky a&#160;hledaly, kudy by unikly. Potřásání provazem se zvonci nepřestávalo a&#160;většina obyvatelů zámku, nevědouce oč běží, čekala v&#160;napětí a&#160;údivu.</p>
			<p class="MLP-text">Don Quijote se zdvihl a&#160;uchopiv meč jal se bodat mříží, volaje hlasitě: </p>
			<p class="MLP-text">„Vari, zlí čarodějové! Vari, kouzelnická lůzo! Jsem don Quijote de la Mancha a&#160;proti mně nic nezmohou a&#160;nepořídí vaše zlobné úmysly.“ </p>
			<p class="MLP-text">A&#160;obraceje se po kočkách, které se honily pokojem, bodal po nich; utekly k&#160;mříži a&#160;tudy prchly až na jednu, jež přivedena do úzkých ranami dona Quijota, vskočila mu do tváře a&#160;zaťala se mu do nosu drápy i&#160;zuby, takže don Quijote dal se z&#160;bolesti do křiku, jak jen mohl. Vévoda i&#160;vévodkyně, slyšíce to a&#160;vědouce, oč asi běží, velmi rychle přiběhli do jeho pokoje a&#160;otevřevše hlavním klíčem spatřili ubohého rytíře namáhat se ze všech sil strhnout kočku z&#160;obličeje. Vstoupili se světlem a&#160;uviděli nerovný boj. Vévoda se měl ku pomoci, ale don Quijote křičel: </p>
			<p class="MLP-text">„Nechte mi jej! Zůstavte mne samotna proti tomu ďáblu, tomu čaroději, tomu kouzelníku! Já jej naučím, kdo je don Quijote de la Mancha.“ </p>
			<p class="MLP-text">Ale kočka se nestarala o&#160;hrozby, prskala a&#160;škrábala. Konečně mu ji vévoda odtrhl a&#160;vyhodil mříží. Don Quijote zůstal s&#160;podrápanou tváří a&#160;pohmožděným nosem, ale přes to velmi rozhněván, že ho nenechali dokončit bitvu, již započal s&#160;tím ničemným čarodějem.</p>
			<p class="MLP-text">Dali přinést třezalkového oleje a&#160;sama Altisidora mu obvázala sněžnýma rukama všechna zraněná místa a&#160;při tom mu tiše řekla: </p>
			<p class="MLP-text">„Všechna tato neštěstí tě pronásledují, zatvrzelý rytíři, za hřích tvé krutosti a&#160;tvrdohlavosti. A&#160;dejž Bůh, aby tvůj zbrojnoš Sancho zapomněl se bičovat, aby nikdy nevyšla ze zakletí ta tvoje milovaná Dulcinea, aby ses s&#160;ní nepotěšil, ani s&#160;ní nevešel v&#160;manželské lože, alespoň pokud budu živa já, jež tě zbožňuji.“ </p>
			<p class="MLP-text">Na to vše don Quijote neodpověděl slovem, ale hluboce vzdychl; pak se natáhl na postel, děkuje vévodům za pomoc, ne snad že by byl měl strach z&#160;té kočičí, čarodějné a&#160;zvonivé lůzy, ale poněvadž si byl vědom, že mu přišli pomoci s&#160;dobrým úmyslem.</p>
			<p class="MLP-text">Vévodové jej nechali odpočívat a&#160;odešli, rozmrzeni špatným koncem žertu; neboť si nepomyslili, že to dobrodružství přijde donu Quijotovi tak draze: stálo ho pět dní pobytu v&#160;pokoji a&#160;na loži, kdež se mu přihodilo jiné dobrodružství, chutnější než předešlé. Ale dějepisec jeho nechce je vypravovat hned, ale běží za Sanchem Panzou, který si vedl velmi dbale a&#160;vtipně ve svém vladařství.</p>
		</div>
</body>
</html>