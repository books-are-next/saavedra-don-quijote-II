<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-20</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-18" class="MLP-uroven2-kapitola">KAPITOLA XVI.<br/><span class="MLP-znak-tucna-kurziva-11b char-style-override-5">o&#160;příhodě dona Quijota s&#160;rozumným rytířem z&#160;</span><span class="MLP-znak-tucna-kurziva-11b char-style-override-5">Manche.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Spokojeně, hrdě a&#160;povzneseně putoval don Quijote dále, jak jsme již poznamenali, pokládaje se po tomto dobrodružství za nejstatečnějšího potulného rytíře té doby; byl jist, že všecka dobrodružství, která ho ještě v&#160;budoucnu potkají, skončí se šťastně, a&#160;zapomínal na kouzla čarodějů, na nesčetná bití, která si vysloužil na svých výpravách, na kamenování, při kterém ztratil polovinu zubů, na srážku s&#160;galejníky, na drzost a&#160;hole Yanguejců; myslil si, že, kdyby našel lék nebo prostředek k&#160;navrácení původní podoby paní Dulciney, že by nestál o&#160;největší štěstí, kterého kdy některý potulný rytíř dob dřívějších dosáhl.</p>
			<p class="MLP-text">Zahloubán do těchto myšlenek, byl vyrušen Sanchem, který řekl: </p>
			<p class="MLP-text">„Jistě to o&#160;ničem dobrém nesvědčí, že ještě stále vidím ten ohavný rypák svého souseda Tomé Cecila.“</p>
			<p class="MLP-text">„Snad nevěříš, Sancho, že Zrcadlovým rytířem byl bakalář Car­rasco a&#160;jeho zbrojnošem tvůj soused, Tomé Cecial?“</p>
			<p class="MLP-text">„Nevím, co si mám o tom myslit,“ řekl Sancho, „ale pověděl mi toho tolik o&#160;mém domě, ženě a&#160;dětech, že to nemohl vědět nikdo jiný, a&#160;když sňal nos, objevila se tvář Tomé Ceciala, jak jej znám z&#160;naší vsi a&#160;z&#160;domova, a&#160;mluvil právě tak.“</p>
			<p class="MLP-text">„Promluvme si o&#160;tom rozumně, Sancho,“ řekl don Quijote, „hleď, proč by měl bakalář Sanson Carrasco se vydávat se mnou bojovat jako potulný rytíř? Nebyl snad mým přítelem? Dal jsem mu někdy příčinu, aby mne nenáviděl? Jsem jeho soupeřem nebo se zabývá válečnictvím a&#160;nepřeje mi moji slávu, kterou jsem získal?“</p>
			<p class="MLP-text">„Ale jak se dovíme, pane,“ řekl Sancho, „proč se ten rytíř, ať byl kdo chtěl, úplně podobal bakaláři Carrascovi a&#160;jeho zbrojnoš mému kmotru? A&#160;jestliže tohle je kouzlo, jak Vaše Milost tvrdí, což nejsou na zemi jiní, aby se jim podobali?“</p>
			<p class="MLP-text">„To vše jsou šalby zlomyslných čarodějů, mne pronásledujících, kteří předem věděli dobře, že zvítězím v&#160;boji, a&#160;proto nastražili to tak, aby poražený rytíř měl podobu mého přítele bakaláře; moje přátelství mělo se postavit mezi můj meč a&#160;mé trestající rámě a&#160;zmírniti můj spravedlivý hněv, aby nezemřel ten, kdo přetvářkou a&#160;úklady usiloval o&#160;můj život. Důkazem toho, Sancho, máš vlastní svou zkušenost, která ti nedovolí, aby ses klamal, jak je čarodějům lehko přeměniti obličej krásný v&#160;ošklivý a&#160;naopak: před necelými dvěma dny jsi uzřel krásu Dulciney v&#160;úplné přirozenosti, kdežto já ji uhlídal v&#160;ohavné podobě sprosté selky, s&#160;kalnýma očima a&#160;smrdutým dechem, a&#160;připustil-li ničemný kouzelník přeměnu takto hanebnou, nelze se diviti, že proměnil někoho i&#160;v&#160;Sansona Carrasca a&#160;v&#160;tvého kmotra, abych nedosáhl slávy vítězství. Mou útěchou jest ale, že jsem přemohl nepřítele.“</p>
			<p class="MLP-text">„Bůh sám ví, co je pravda,“ řekl Sancho, neboť věděl, že podvodná změna Dulcineina je jeho dílem, a&#160;proto nebyl spokojen výmysly svého pána. Nemluvil ale raději, obávaje se, aby nevyzradil svůj úskok.</p>
			<p class="MLP-text">Při tomto rozhovoru dojel k&#160;nim muž na pěkné popelavé klisně, oblečený velkým pláštěm ze zeleného sukna, lemovaným světlým aksamitem, z&#160;něhož měl i&#160;čapku. Klisna měla lehký jezdecký postroj v&#160;barvě plavé a&#160;zelené. Muž měl maurskou šavli, zavěšenou na širokém závěsníku, zeleném a&#160;zlatém, a&#160;opánky byly stejně zhotovené jako závěsník. Ostruhy měl zeleně natřené, ne zlaté, a&#160;dobře se hodící k&#160;celému oděvu, tak lesklé a&#160;hladké, že byly lepší než ze zlata.</p>
			<p class="MLP-text">Jakmile je rytíř dojel, zdvořile pozdravil, bodl koně a&#160;chtěl je rychle minouti, ale don Quijote mu pravil: </p>
			<p class="MLP-text">„Sličný pane, jestliže má Vaše Milost stejnou cestu jako my a&#160;nespěchá-li, bude mi velkým potěšením jeti společně.“</p>
			<p class="MLP-text">„Skutečně,“ odpověděl pán, „nemám naspěch, ale obávám se, aby moje klisna neznepokojila vašeho koně.“</p>
			<p class="MLP-text">„Buďte bez starostí, pane,“ řekl Sancho, „jen držte kobylu, protože náš kůň je nejpočestnější a&#160;nejcudnější na světě; nikdy se nedopustil takové nemravnosti, až na jednu, a&#160;to jsme odpykali i&#160;s&#160;pánem sedmeronásobně; povídám, že Vaše Milost může zůstat, je-li jí libo, neboť si kobyly nevšimne, ani kdybyste mu ji nabízel na talíři.“</p>
			<p class="MLP-text">Jezdec zadržel uzdu, udiven zjevem dona Quijota, jedoucího bez helmice, kterou Sancho pověsil jako tlumok na hrušku oslího sedla; don Quijote prohlížel si Zeleného rytíře s&#160;ještě větším zájmem, soudě, že je to znamenitý muž. Byl asi padesátník, málo šedivý, měl orličí nos a&#160;oči polousměvavé, polovážné; z&#160;jeho oděvu i&#160;vystupování bylo zřejmo, že je to vznešený člověk. Zjev a&#160;chování dona Quijota de la Mancha uznal Zelený rytíř za nevídanost; užasl nad délkou jeho koně, hubeností jeho postavy, vyzáblostí a&#160;žlutostí těla, nad jeho zbrojí, jeho způsoby a&#160;chováním, jež byly v&#160;kraji po dlouhá léta k&#160;nenalezení.</p>
			<p class="MLP-text">Don Quijote z&#160;pozornosti, kterou mu jezdec věnoval, a&#160;jeho údivu poznal jeho zvědavost, a&#160;poněvadž byl dobře vychován a&#160;každému ochotně vyplnil přání, předešel jeho otázku a&#160;pravil: </p>
			<p class="MLP-text">„Můj zjev, Vaše Milosti, je tak nový a&#160;neobvyklý, že mne nepřekvapuje váš úžas, který jistě zmizí, jakmile vám řeknu, že jsem rytíř na cestě za dobrodružstvím, jak se říká. Odešel jsem z&#160;domova, zastavil svůj majetek, odmítl pohodlí a&#160;šel jsem hledat štěstí tam, kam mne zavede. Chci znovu oživiti mrtvé potulné rytíře a&#160;klopýtaje i&#160;padaje a&#160;opět se zdvihaje vyplnil jsem již velkou část svého úmyslu bráně vdovy, chráně panny a&#160;pomáhaje vdaným, sirotkům a&#160;nezletilým, čímž konám největší úkol potulných rytířů. Za tyto svoje odvážné, čestné a&#160;křesťanské skutky dostávám již odměnu, že totiž moje sláva rozšiřuje se tiskem téměř mezi všemi národy nebo alespoň mezi valnou částí. Vyšlo již třicet tisíc svazků o&#160;mých dobrodružstvích a&#160;možná, že se vytiskne třicet tisíc tisíců, jak se líbí, nebude-li tomu brániti nebe. Zkrátka a&#160;dobře říkám, že jsem don Quijote de la Mancha, nazývaný také Rytířem Smutné Postavy, a&#160;ač vlastní chvála smrdí, pochválím se, neboť je to náležité, není-li zde nikoho, kdo by to učinil; proto, urozený pane, nedivte se již mému koni a&#160;kopí, ani štítu a&#160;zbrojnoši, ani celému mému oděvu, žluti mého obličeje a&#160;suchosti a&#160;hubenosti mé, neboť víte, kdo jsem a&#160;jaký je můj stav.“</p>
			<p class="MLP-text">Don Quijote zmlkl a&#160;Zelený rytíř neodpovídal dlouho, takže se zdálo, že nemá co; za dlouhou chvíli řekl: „Uhodl jste mou otázku z&#160;mého překvapení, pane rytíři, ale nezbavil jste mne mého úžasu, který způsobil pohled na vás: poznamenal jste, že se nebudu diviti, až se dovím, kdo jste, ale není tomu tak a&#160;divím se dvojnásob. Jest možné, aby žili ještě potulní rytíři a&#160;aby historie o&#160;jejich činech se tiskly? Nemohu uvěřiti, že by byl na světě někdo, kdo by ochraňoval vdovy, bránil panny, ctil vdané a&#160;bděl nad sirotky, a&#160;neuvěřil bych tomu, kdybych se nesetkal s&#160;Vaší Milostí. Díky Bohu, že vaše výborné a&#160;pravdivé skutky, jež jak díte, jsou zaznamenány, zatlačí v&#160;zapomenutí ty bludné rytíře, kterými se hemžil svět na úkor knih pořádných.“</p>
			<p class="MLP-text">„Jsou-li to historie o&#160;rytířích skutečně vymyšlené nebo ne, je ale otázka,“ odpověděl don Quijote. </p>
			<p class="MLP-text">„Pokládá snad vůbec někdo podobné historie za skutečné?“ tázal se Zelený rytíř. </p>
			<p class="MLP-text">„Já o&#160;nich nepochybuji,“ řekl don Quijote, „ale o&#160;tom nemluvme, neboť věřím v&#160;Boha, že pojedete-li se mnou dále, dokáži Vaší Milosti, že nejednala správně, přiklánějíc se k&#160;těm, kteří tvrdí, že jsou smyšlené.“</p>
			<p class="MLP-text">Z&#160;této řeči dona Quijota poznal Zelený rytíř, že jeho rozum je poněkud zatemněn, a&#160;čekal, že to dokáže dalším hovorem. Než pokračovali v&#160;rozhovoru, žádal don Quijote Zeleného rytíře, aby se mu představil, když mu on přece rovněž řekl, kdo a&#160;čím je. Na to Zelený muž odpověděl: </p>
			<p class="MLP-text">„Já, pane Rytíři Smutné Postavy, jsem šlechtic ze vsi, kam, dá-li Bůh, dojedeme; mám dosti velké jmění a&#160;jmenuji se don Diego de Miranda; žiji s&#160;manželkou, dětmi a&#160;přáteli, trávím čas lovem ryb a&#160;honbou; nemám sice mnoho sokolů a&#160;chrtů, ale přece pár ohařů a&#160;hbitou fretku. Mám několik tuctů zábavných a&#160;pobožných knih, španělských a&#160;latinských, ale rytířských jsem dosud v&#160;domě neměl; čtu spíše světské knihy než náboženské, mají-li slušný obsah a&#160;upoutávají-li a&#160;překvapují-li mě slohem nebo myšlenkami, ale těch je ve Španělsku málo. Časem navštěvuji své známé a&#160;přátele, zvu je k&#160;sobě a&#160;hostiny mé jsou čisté, chutné a&#160;dosti bohaté; nelibuji si v&#160;klepech a&#160;nepřipustím, aby se přede mnou pomlouvalo; nejsem zvědav na život druhých a&#160;jejich činy, každého dne chodím do kostela, dávám chudým almužnu, ale nevychvaluji svých skutků, abych nebyl ovládán přetvářkou a&#160;chlubivostí, nepřáteli vládnoucími často i&#160;nejostražitějšímu srdci; zaháním, pokud mohu, vády, uctívám Svatou Pannu a&#160;věřím v&#160;nekonečnou dobrotu boží.“</p>
			<p class="MLP-text">Sancho vyslechl pozorně vyprávění o&#160;životě a&#160;díle šlechticově, a&#160;poněvadž se mu zdálo, že jeho život je krásný a&#160;svatý a&#160;že podobný člověk by mohl konati zázraky, seskočil z&#160;osla, uchopil dona Diega za třmen a&#160;pohnut k&#160;slzám zlíbal mu nohy. Vida to šlechtic zeptal se ho: </p>
			<p class="MLP-text">„Proč to děláte, bratříčku? Proč mě líbáte?“</p>
			<p class="MLP-text">„Jen mě nechte,“ odpověděl Sancho, „zdá se mi, že Vaše Milost jest první svatý na koni, kterého jsem kdy viděl.“</p>
			<p class="MLP-text">„Svatý nejsem,“ odvětil rytíř, „pouze velký hříšník, ale vy jste asi dobrák, neboť to vaše prostota dosvědčuje.“ </p>
			<p class="MLP-text">Sancho, který rozesmál svého hluboce zadumaného pána a&#160;opět udivil dona Diega, vystoupil opět do sedla.</p>
			<p class="MLP-text">Don Quijote se tázal šlechtice, kolik má dětí, podotýkaje, že staří filozofové, kterým scházelo poznání pravého Boha, nesmírně cenili dary přírodní, jmění, přátele a&#160;množství dětí. </p>
			<p class="MLP-text">„Mám syna, pane done Quijote,“ pravil šlechtic, „ale byl bych šťastnější bez něho; není sice špatný, ale není tak dobrý, jak bych chtěl. Je mu téměř osmnáct let, šest let byl v&#160;Salamance, kde se učil latině a&#160;řečtině, ale když jsem chtěl, aby se věnoval vědám dalším, poznal jsem, že se úplně oddal poezii (může-li poezie býti nazývána vědou) a&#160;za živý svět nemohu jej přiměti, aby se věnoval právům, které bych chtěl, aby studoval, nebo teologii, královně věd. Přál bych si, aby byl výkvětem své rodiny, neboť v&#160;nynější době králové cení si počestnou a&#160;řádnou vědu, která bez počestnosti jest perlou na smetišti. Po celé dny přemýšlí jen, vyjádřil-li se Homér v&#160;některém verši Iliady správně nebo nesprávně, je-li Marcial v&#160;tom či onom z&#160;epigramů mravný a&#160;jak nutno rozuměti veršům Vergiliovým, vůbec mluví ustavičně o&#160;těchto básnících, i&#160;také o&#160;Horácovi, Persiovi, Juvenalovi a&#160;Tibullovi; nynější básníky španělské podceňuje. Přesto však, že o&#160;španělskou poezii valně nestojí, namáhá se nyní, aby složil básnický doprovod k&#160;čtyřem veršům, zaslaným mu ze Salamanky patrně pro literární závody.“</p>
			<p class="MLP-text">Don Quijote na to: </p>
			<p class="MLP-text">„Pane, děti jsou z&#160;těla rodičů, a&#160;ať jsou jakékoliv, dobré či zlé, máme je milovati jako duši, která nás oživuje; otcové mají je od malička vésti k&#160;ctnosti, učenosti a&#160;správným, křesťanským mravům, aby – až dorostou&#160;–, byly oporou starých rodičů a&#160;vzorem svých potomků; myslím, že není správné nutiti je, aby se věnovaly té či oné vědě, ačkoliv není zbytečno, poradí-li se jim; jestliže nemusí studovati, pro pane lucrando<span class="char-style-override-2"><a id="footnote-1097-3-backlink" class="footnote-link" href="#footnote-1097-3">3</a></span>, a&#160;má-li student štěstí, že jeho rodiče milostí nebes jsou zámožní, domnívám se, že mu nemají brániti ve volbě a&#160;aby se spíše řídil svou zálibou; ačkoliv básnictví není nutné, ale jen zábavné, přece neubírá na cti tomu, kdo se jím zabývá. Podle mého mínění jest poezie, urozený pane, mladá dívka, překrásná, kterou se snaží okrášlit a&#160;ozdobit i&#160;jiné dívky, totiž ostatní vědy, kterými si právem dává sloužit, neboť od ní získávají slávu; ale pokud jest pannou, nepřipustí, aby se jí dotýkali, vláčeli ji po ulicích a&#160;ukazovali na náměstích a&#160;zapadlých koutech paláců. Jest stvořena ze základu tak znamenitého, že ten, kdo s&#160;ní dovede náležitě zacházeti, promění ji v&#160;ryzí zlato; kdo jí dosáhl, má si jí vážit a&#160;nemá dovoliti, aby zacházela do sprosté satiry nebo nechutné znělky; nemá kupčiti a&#160;má se věnovati pouze hrdinským básním, tragédiím nebo vtipným veselohrám; nemá se stýkati se skladateli frašek ani s&#160;chátrou, která je neschopna viděti a&#160;oceniti poklady, které jsou v&#160;ní skryty. Ale nedomnívejte se, že myslím chátrou jen sprostý, neurozený lid, ale i&#160;každého zaostalého člověka, třeba je pánem nebo knížetem. Kdo tímto způsobem pak vyznává básníky, stane se slavným a&#160;váženým u&#160;všech vzdělaných národů světa.</p>
			<p class="MLP-text">Říkáte, pane, že váš syn si necení příliš španělské poezie; myslím, že nejedná správně z&#160;těchto důvodů: slavný Homér, poněvadž byl Řek, nepsal latinsky, Vergilius nepsal řecky, neboť původem byl Říman. Vůbec, všichni staří básníci psali jazykem mateřským, odmítajíce jazyky cizí k&#160;vyjádření svých velkolepých myšlenek; tento zvyk by se měl rozšířiti u&#160;všech národů a&#160;neměli bychom snižovati básníka německého, protože píše mateřským jazykem, ani španělského, ba ani biskajského, básní-li svou řečí; ale váš syn, pane, jak se mi zdá, nesnižuje španělské poezie, ale básníky, znající pouze španělský jazyk, kteří neznají jiných řečí ani věd, jimiž by zdokonalovali a&#160;pobouzeli své přirozené vlohy; ani to snad není správné, neboť se říká, že básníkem se člověk rodí, že vychází jako básník už z&#160;těla matčina a&#160;že z&#160;nadání daného mu od Boha, bez dalšího učení, tvoří básně, dokazující, že pravdu mluvil ten, kdo řekl: est Deus in nobis atd. Tvrdím také, že rozený básník své umění znající předčí básníka, toužícího se jím státi jen proto, že se umění naučil. Umění nikdy nevynikne nad přirozenost, spíše ji jen zdokonalí; a&#160;tehdy teprve bude básník dokonalý, sloučí-li přirozené nadání s&#160;uměním.</p>
			<p class="MLP-text">Účelem mé přednášky jest, že Vaše Milost nemá brániti svému synu, aby nekráčel za svou hvězdou, neboť jestliže je dobrým žákem, a&#160;on jistě je, a&#160;dosáhl-li prvního stupně vědomostí a&#160;znalosti jazyků, dosáhne jejich zásluhou i&#160;vrcholu věd, vhodných pro šlechtice jako mitra pro biskupy nebo talár pro moudré právníky. Zlobte se, Milosti, na syna, píše-li satiry snižující cizí čest, pokárejte jej a&#160;zničte je; ale bude-li básniti způsobem Horatiovým, vytýkaje moudře vady jako onen, chvalte jej, neboť básník může mluviti proti závisti a&#160;bičovat svými verši závistivce a&#160;jiné vášnivce, jen když neuvede jména; mnozí básníci se však z&#160;pouhé zlomyslnosti vydávají v&#160;nebezpečí, že budou vypovězeni na ostrovy v&#160;Pontu. Básník cudný v&#160;životě bude cudný i&#160;ve verších, neboť pero jest výrazem duše a&#160;zaznamenává myšlenky, jak se v&#160;ní rodí. Králové pak a&#160;knížata cení si, velebí a&#160;královsky odměňují nádherné básnictví u&#160;lidí vzdělaných, ctnostných a&#160;vážných, dokonce je zdobí větvemi stromu, kterému se blesk vyhýbá, jako na důkaz toho, že nikdo nemá se dotknouti těch, jichž hlavu zdobí podobná koruna.“</p>
			<p class="MLP-text">Zelený rytíř užasl nad výkladem dona Quijota tak, že opravil své dřívější mínění o&#160;něm, že je blázen. Sancho za této rozmluvy, která ho nudila, odbočil z&#160;cesty a&#160;žádal o&#160;trochu mléka pastýře dojícího nedaleko ovce; v&#160;okamžiku, kdy šlechtic, potěšený rozvahou a&#160;vzdělaností dona Quijota, chtěl obnoviti rozmluvu, don Quijote zvednuv hlavu uhlídal přijíždět po silnici vůz, plný královských praporků; tuše nějakou novou příhodu požádal hlasitě Sancha o&#160;helmu; Sancho zaslechl volání svého pána, opustil pastýře a&#160;chvátal, pobídnuv osla, k&#160;donu Quijotovi, kterého potkalo strašné a&#160;divné dobrodružství.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-3" class="footnote-anchor" href="#footnote-1097-3-backlink">3</a>  Pro chléb vezdejší. <span class="char-style-override-8">Pozn. red.</span></p>
				</div>
			</div>
		</div>
</body>
</html>