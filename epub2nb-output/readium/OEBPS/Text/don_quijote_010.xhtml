<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-6</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-4" class="MLP-uroven2-kapitola">KA<a id="x.5133"></a>PITOLA II.,<span class="char-style-override-4"><br/></span><span class="MLP-znak-tucna-kurziva-11b char-style-override-5">ve<a id="x.5136"></a> které se vypráví o&#160;pozoruhodném sporu Sancha Panzy s&#160;neteří a&#160;hospodyní dona Quijota a&#160;o&#160;jiných zajímavých událostech.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Historie líčí, že povyk, který zaslechli don Quijote, farář a&#160;holič, tropily neteř a&#160;hospodyně, volajíce na Sancha Panzu, který chtěl vniknouti do domu navštíviti dona Quijota, a&#160;zabraňujíce mu vstoupiti.</p>
			<p class="MLP-text">„Co si přeje tento ničema v&#160;tomto domě? Vraťte se domů, bratře, neboť vy jediný svádíte mého pána a&#160;vláčíte jej po světě.“</p>
			<p class="MLP-text">Na to Sancho odpověděl:</p>
			<p class="MLP-text">„Hospodyně satanova, já jsem lákán, sváděn a&#160;vláčen po světě, ne tvůj pán. On mě vylákal do světa, vy se náramně pletete, on mě taškářsky vytáhl z&#160;domu, že prý dostanu ostrov, který jsem dodnes neviděl.“</p>
			<p class="MLP-text">„Ať se těmi ničemnými ostrovy zadusíš,“ zvolala neteř, „zatracený Sancho! Čemu to říkáš ostrovy, je to snad něco k&#160;jídlu, nenažranče?“</p>
			<p class="MLP-text">„K&#160;jídlu to není,“ řekl Sancho, „řídí se to a&#160;ovládá lépe než čtyři města nebo hrabství.“</p>
			<p class="MLP-text">„To je jedno,“ řekla hospodyně; „ale přes to se sem nevtírejte, vy žoku lumpáctví a&#160;darebností, starejte se o&#160;svůj dům, vzdělávejte svá skrovná pole a&#160;netěšte se na ostrovy, ať už je to cokoliv.“</p>
			<p class="MLP-text">Farář a&#160;holič bavili se nasloucháním hádce té trojice; don Quijote však, obávaje se, aby se Sancho neosmělil a&#160;nevychrlil ze sebe spoustu hanebností a&#160;neprozradil příběhy, které by mu uškodily, zavolal ho, přikazuje ženám, aby mlčely a&#160;aby ho nechaly vejíti. Sancho vstoupil a&#160;farář i&#160;holič se rozžehnali s&#160;donem Quijotem, oželevše už jeho zdraví, když zpozorovali, že je až po krk ve zmatených výmyslech a&#160;opět zahloubán do nesmyslností toho nekalého rytířství.</p>
			<p class="MLP-text">Farář pravil holiči:</p>
			<p class="MLP-text">„Uvidíte, kmotře, že nám náš rytíř zmizí přes hory a&#160;doly dřív, než si vzpomenete.“</p>
			<p class="MLP-text">„Nepochybuji o&#160;tom,“ řekl holič, „divím se však více nevědomosti zbrojnošově než bláznivým snům pánovým; věří v&#160;ostrov úplně a&#160;zdá se mi, že mu jej nevyrazí z&#160;hlavy žádný nezdar.“</p>
			<p class="MLP-text">Na to farář:</p>
			<p class="MLP-text">„Bůh to naprav, uvidíme konec této záplavy bláznovství rytíře i&#160;zbrojnoše; hodí se k&#160;sobě dobře, takže se zdá, jako by byli ze stejného těsta a&#160;pánovy nesmysly bez hlouposti sluhovy by nestály za nic.“</p>
			<p class="MLP-text">„Ano,“ odpověděl holič, „ale rád bych zvěděl, o&#160;čem spolu mluví.“</p>
			<p class="MLP-text">„Neteř a&#160;hospodyně nám to sdělí,“ řekl farář, „vím to jistě, nemají takovou povahu, aby neslídily.“</p>
			<p class="MLP-text">Mezitím se don Quijote zamkl se Sanchem ve svém pokoji, kde mu řekl, když byli o&#160;samotě:</p>
			<p class="MLP-text">„Trápí mě, Sancho, že vypravuješ, jako bych já tě lákal z&#160;domu; víš dobře, že ani já jsem doma nesetrval. Společně jsme odešli, putovali, toulali se, měli stejný osud a&#160;potkaly nás stejné nehody; ty jsi lítal na pokrývce jednou, kdežto mě ztloukli stokrát, v&#160;tom je moje výhoda.“</p>
			<p class="MLP-text">„Zcela dobře,“ řekl Sancho, „neboť, jak vaše Milost tvrdí, neštěstí potkávají častěji potulné rytíře než zbrojnoše.“</p>
			<p class="MLP-text">„Mýlíš se, Sancho,“ odpověděl don Quijote, „neboť Quando caput dolet, a&#160;tak dále.“</p>
			<p class="MLP-text">„Neznám jiný jazyk než rodný,“ na to Sancho.</p>
			<p class="MLP-text">„Chci podotknouti,“ pravil don Quijote, „že, mám-li bolest v&#160;hlavě, bolí mě také všechny údy, a&#160;poněvadž já jsem tvým pánem a&#160;ty jsi částí mne, jsa sluhou, proto zlo, které mne potkává nebo potká, musí boleti i&#160;tebe, jako mne tvé neštěstí.“</p>
			<p class="MLP-text">„Tak to má být,“ řekl Sancho, „ale když vaši část házeli do vzduchu, hlava byla za zdí a&#160;koukala se, a&#160;nebolelo ji to ani trochu; mají-li tedy údy cítit bolest hlavy, měla by hlava cítit zase bolest údů.“</p>
			<p class="MLP-text">„Říkáš tím, Sancho,“ odpověděl don Quijote, „že já neměl bolest, když tě vyhazovali? Jestliže to tvrdíš, věz, že jsem cítil v&#160;srdci větší bolest než ty na těle. Ale nechme toho, jistě přijde čas, kdy se v&#160;tom dohodneme a&#160;uvážíme to. Řekni mi, příteli Sancho, co o&#160;mně vyprávějí ve vsi? Co si o&#160;mně myslí lid, šlechta a&#160;rytíři? Jak mluví o&#160;mé odvaze? Jak o&#160;mých zdatných činech a&#160;mém uhlazeném chování? Co říkají mému úmyslu vzkřísiti a&#160;obnoviti starý řád rytířský? Žádám tě rozhodně, Sancho, abys mi vyprávěl, co jsi slyšel, mluv, nezveličuje chválu a&#160;neubíraje hany; oddaní vazalové musí svým velitelům říkati úplnou a&#160;čistou pravdu, nesmějí ji zveličovati z&#160;lichocení ani pro jiný nějaký plytký důvod snižovati; věz, milý Sancho, kdyby vládnoucí slyšeli vždy čistou pravdu bez pochlebenství, byla by zcela jiná doba a&#160;také jiné věky by byly nazývány železnými, a&#160;ne náš věk, který bych nazval pozlaceným za nynějšího stavu věcí. Pamatuj si toto naučení, Sancho, abys mi rozumně a&#160;upřímně řekl pravdu, co jsi slyšel o&#160;tom, nač jsem se tě tázal.“</p>
			<p class="MLP-text">„Udělám to rád, můj pane,“ řekl Sancho, „s tou podmínkou, že se Vaše Milost nerozhněvá mou řečí, když si přejete, abych to řekl nahé, neokrášlené šatem jiným, než v&#160;jakém jsem se to dozvěděl.“</p>
			<p class="MLP-text">„Zcela jistě se nerozzlobím,“ odpověděl don Quijote, „vypravuj, Sancho, pravdivě a&#160;bez okolků.“</p>
			<p class="MLP-text">„Tedy říkám nejdříve,“ pravil, „že lid pokládá Vaši Milost za úžasného blázna a&#160;mne za hlupce. Šlechta říká, že Vaše Milost nezůstává v&#160;hranici nepatrného šlechtictví a&#160;že, ač máte pouze čtyři révy, dvě dlaně polností, cár napřed a&#160;cár vzadu, přisvojil jste si titul don a&#160;vypínáte se nad rytíře. Rytíři podotýkají, že nejsou příliš nadšeni, když se s&#160;nimi rovná šlechtic nižší, nepatrný hidalgo, natírající si boty koptem a&#160;spravující si černé punčochy zeleným hedvábím.“</p>
			<p class="MLP-text">„Toto,“ pravil don Quijote, „na mne není namířeno, jsem vždy řádně oblečen v&#160;šat, který není spravovaný. Může být roztržen, ale spíše zbraní než vetchostí.“</p>
			<p class="MLP-text">„O&#160;vaší udatnosti, uhlazeném chování, statečných činech a&#160;plánech Vaší Milosti,“ vyprávěl dále Sancho, „mluví se rozličně; jedni tvrdí, že jste blázen, ale zajímavý, druzí, že jste statečný, ale nešťastný, jiní zas, že máte vybrané způsoby, ale že jste domýšlivý; soudí se tak různě, že na Vaší Milosti ani na mně nezbývá zbla zdravého.“</p>
			<p class="MLP-text">„Podívej se, Sancho, jestliže ctnost přichází ve velikém množství, je vždy stíhána; málokdo nebo nikdo z&#160;mužů zašlých časů neunikl pomluvám. Úžasně statečnému, velmi moudrému a&#160;odvážnému veliteli Juliu Caesarovi vytýkali ctižádost a&#160;trochu malou čistotu v&#160;oděvu a&#160;způsobech. Vyprávějí o&#160;Alexandrovi, který statečnými činy dosáhl příjmí Velikého, že s&#160;oblibou pil; o&#160;Herkulovi, přestože se odvážil mnohých rekovných činů, roznášejí, že byl prostopášník a&#160;zženštilec. Šíří se, že don Galaor, bratr Amadise Galského, byl chlípný a&#160;jeho bratr ufňukaný. Sancho, ostouzejí-li se mužové tak udatní, vydržím i&#160;já něco, není-li toho více, než co jsi mi vyprávěl.“</p>
			<p class="MLP-text">„Je v&#160;tom však háček, při těle mého táty!“ na to Sancho. </p>
			<p class="MLP-text">„Je toho tedy více?“ tázal se don Quijote.</p>
			<p class="MLP-text">„Ano, teď přijde to nejhlavnější,“ řekl Sancho, „to, co jsem dosud vyprávěl, jsou ještě koláče, chcete-li se však, Milosti, dověděti všecky klepy, které se o&#160;nás šíří, pozvu sem někoho, kdo vám je poví všechny dopodrobna; včera večer se vrátil syn Bartolomé Carrasca, studující v&#160;Salamance, který se stal bakalářem; šel jsem ho uvítat a&#160;tu mi vyprávěl, že příběhy Vaší Milosti jsou již zapsány v&#160;knihách pod titulem: ‚O&#160;důmyslném šlechtici donu Quijotu de la Mancha‘, a&#160;podotkl, že se tam zmiňují o&#160;mně, Sancho Panzovi, i&#160;o&#160;paní Dulcinei z&#160;Tobosa a&#160;jiných historiích, které nás potkaly o&#160;samotě; hrůzou mi vstávaly vlasy na hlavě, jak se to mohl dozvědět povídkář, který to zaznamenal.“</p>
			<p class="MLP-text">„Tvrdím, Sancho,“ pravil don Quijote, „že naše příhody napsal nějaký moudrý čaroděj, neboť čarodějům není nic tajno, když o&#160;tom chtějí psáti.“</p>
			<p class="MLP-text">„Ale kdepak,“ odpověděl Sancho; „žádný mudrc ani čaroděj to nebyl; bakalář Sanson Carrasco (ten, o&#160;kterém jsem už mluvil) říká, že spisovatel našich příběhů se nazývá Cide Hamete Berengena<span class="char-style-override-2"><a id="footnote-1097-2-backlink" class="footnote-link" href="#footnote-1097-2">2</a></span>.“</p>
			<p class="MLP-text">„To je jméno maurské,“ odvětil don Quijote.</p>
			<p class="MLP-text">„Nejspíš,“ na to Sancho, „neboť jsem velmi často slyšel, že Mauři rádi lilek.“</p>
			<p class="MLP-text">„To ses asi zmýlil,“ pravil don Quijote, „s tím příjmením; to Cide znamená ‚pán‘.“</p>
			<p class="MLP-text">„To může být,“ řekl Sancho. „Přejete-li si, Milosti, abych ho sem dovedl, doskočím pro něho.“</p>
			<p class="MLP-text">„Bude mě to těšit, příteli,“ odpověděl don Quijote; „co jsi mi vyprávěl, vzrušilo mou zvědavost, a&#160;dokud se nedovím všechno, nepozřu s&#160;chutí sousta.“</p>
			<p class="MLP-text">„Pak tedy pro něho doběhnu,“ řekl Sancho; opustil svého pána a&#160;za chvilku se vrátil s&#160;bakalářem; tu všichni tři začali vtipně rozmlouvat.</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-1097-2" class="footnote-anchor" href="#footnote-1097-2-backlink">2</a>  <span class="char-style-override-7">Sancho si plete příjmení Benengeli s&#160;obecným berengena, jež značí lilek.</span></p>
				</div>
			</div>
		</div>
</body>
</html>