<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-17</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-15" class="MLP-uroven2-kapitola">KAPITOLA XIII.,<span class="char-style-override-4"><br/></span><span class="MLP-znak-tucna-kurziva-11b char-style-override-5">pokračující o&#160;dobrodružství Lesního rytíře a&#160;rozumné, nové a&#160;milé rozmluvě zbrojnošů.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Rozešedše se, začali zbrojnoši rozmlouvat o&#160;svém životě a&#160;rytíři o&#160;své lásce; historie mluví nejprve o&#160;rozmluvě sluhů, potom teprv o&#160;rytířích. Jakmile se oba zbrojnoši vzdálili, řekl Lesní zbrojnoš Sanchovi: </p>
			<p class="MLP-text">„Těžký a&#160;namáhavý život vedeme, můj pane, my zbrojnoši potulných rytířů; to jest jeden z&#160;trestů, které Pánbůh seslal na naše prarodiče.“ </p>
			<p class="MLP-text">„Možno podotknout,“ poznamenal Sancho, „že nás také mnohdy při jídle mrazí, kdopak jiný trpí více mrazem a&#160;horkem nežli ubozí zbrojnoši? Jen kdybychom měli vždy dosti chleba, neboť bolest při jídle tak nebolí, ale to mnohdy nemáme co do úst kromě větru, který na nás fouká.“</p>
			<p class="MLP-text">„To všechno můžeme snésti,“ pravil Lesní zbrojnoš, „jen když dostaneme odměnu a&#160;bludný rytíř, jemuž sloužíme, přeje-li mu štěstí, snadno získá pro nás odměnou vladařství ostrova nebo pěkného hrabství.“</p>
			<p class="MLP-text">„Budu spokojen s&#160;nějakým ostrovem, to jsem už pánovi řekl a&#160;on mi jej šlechetně a&#160;moudře již několikrát slíbil,“ řekl Sancho. </p>
			<p class="MLP-text">„Mně stačí některé kanovnictví, a&#160;to mám také od pána přislíbeno,“ poznamenal Lesní zbrojnoš. </p>
			<p class="MLP-text"><span>„Tak?“ zvolal Sancho, „velitel Vaší Milosti je tedy církevním rytířem, že může skýtat svým zbrojnošům taková dobrodiní; můj pán je pouze světský, ale jak vím, mnozí rozšafní, ale falešní podle mého soudu lidé nabádali ho, aby se snažil získat arcibiskupství, on však touží po moci císařské; já sám jsem se chvěl strachy, kdyby se chtěl věnovati církvi, neboť bych nemohl, to vím, u&#160;něho mít nějakou prebendu; sice jsem chlapík, jak vidíte, Milosti, ale pro úřad církevní jsem hovado.“</span></p>
			<p class="MLP-text">„V&#160;tom se Vaše Milost mýlí,“ pravil Lesní zbrojnoš, „vždyť mnohé vladařství na ostrově nestojí za nic; některé je rozhárané, jiné chuďoučké, jindy smutné, a&#160;i nejlepší dá mnoho práce, přemýšlení a&#160;starostí, které padají na bedra každému, kdo tam vládne. Snadnější by bylo, kdybychom se my zbrojnoši, zastávající tak zpropadenou službu, po návratu domů věnovali něčemu lehkému, honitbě nebo lovu ryb; je snad některý zbrojnoš tak nemajetný, že nemá koně, pár psů a&#160;udice, kterými by si krátil na venkově čas?“</p>
			<p class="MLP-text">„To všechno já mám,“ odpověděl Sancho, „místo koně ovšem pouze osla, kterého bych nedal za dva koně svého pána; ať mě Pánbůh potrestá špatnými Velikonocemi, třeba těmi, které přijdou nejdříve, proměnil-li bych svého osla za koně a&#160;za čtyři měřice ječmene nádavkem. Netropím si žerty, Milosti, když vychvaluji svého šediváčka&#160;– můj osel je totiž šedivý. Také nemám nouzi o&#160;chrty, kterých je v&#160;naší vesnici spousta, a&#160;honba mě blaží velice, na cizí útraty zvlášť.“</p>
			<p class="MLP-text">„Pane zbrojnoši,“ pravil Lesní zbrojnoš, „rozhodl jsem se pevně zanechat těch hloupostí u&#160;rytířů; vrátím se do své vesnice a&#160;budu se starat o&#160;své děti, mám tři jako malované.“</p>
			<p class="MLP-text">„Já mám dvě,“ řekl Sancho, „a mohly by být ukázány i&#160;papeži, zejména děvče, které chystám za hraběnku, ačkoliv to matce není příliš vhod.“</p>
			<p class="MLP-text">„Kolik je let oné dámě za hraběnku?“ tázal se Lesní zbrojnoš. </p>
			<p class="MLP-text">„Patnáct roků, možná že více o&#160;dva nebo méně,“ řekl Sancho, „ale je štíhlá jako kopí, svěží jako dubnové jitro a&#160;pevná jak chlap.“</p>
			<p class="MLP-text">„Tyhle vlastnosti by mohla mít nejenom hraběnka, ale věru i&#160;rusalka v&#160;lesích. Ó, ta běhna z&#160;běhny zrozená, ta musí mít ale kousek síly, mrcha,“ řekl Lesní zbrojnoš. </p>
			<p class="MLP-text">Na to odpověděl Sancho trochu znechucen: </p>
			<p class="MLP-text">„Není žádná běhna, ani jí nebyla její matka, ani jí žádná z&#160;nich nebude, dá-li Bůh, pokud budu naživu. A&#160;mluvte zdrženlivěji, neboť na to, že jste vyrostl mezi potulnými rytíři, kteří jsou zdvořilost sama, nezdají se mi vaše slova moc slušná.“</p>
			<p class="MLP-text">„Oh, jak špatně rozumíte pochvalám, pane zbrojnoši,“ na to druhý; „copak nevíte, že když nějaký zápasník dá býkovi na kolbišti dobrou ránu kopím nebo když se někomu něco podaří, lidé říkají: ó, ten kurví synek, a&#160;jak to šikovně provedl! A&#160;že ta zdánlivá urážka je velkou chválou? A&#160;upřete, že podobné slávy jako synové a&#160;dcery zaslouží si také rodiče?“</p>
			<p class="MLP-text">„Upřu,“ odpověděl Sancho; „to byste pak věru mohl nadat mně, mé ženě i&#160;vší mé rodině kurvích synů a&#160;běhen, protože vše, co dělají a&#160;činí, zaslouží si pochvaly největší, a&#160;prosím Boha, aby mi dopřál se s&#160;nimi znovu sejít a&#160;zbavil mě smrtelného hříchu, to jest tohoto nebezpečného řemesla zbrojnošského, jemuž jsem propadl už podruhé, zaslepen a&#160;navnaděn váčkem se sto dukáty, nalezeným v&#160;Sieře Moreně; a&#160;ďábel mi maluje před očima zde, tam a&#160;zase brzo onde pytel plný zlaťáků a&#160;zdá se mi, že už už naň sahám a&#160;odnáším si jej domů a&#160;půjčuji na úrok a&#160;žiju si jako princ: a&#160;když na to myslím, snadno snáším všechny námahy, které potkávám vedle svého pošetilého pána, o&#160;kterém vím, že je víc bláznem než rytířem.“</p>
			<p class="MLP-text">„Říká se,“ řekl Lesní zbrojnoš, „že příliš dychtivosti pytle trhá; a&#160;běží-li o&#160;blázny, není většího na světě než můj pán, neboť říká: starost o&#160;cizí zabila osla, ale když jiný rytíř nabude zas rozumu, který ztratil, on se zblázní a&#160;dá se do hledání něčeho, co nevím, kdyby to našel, šlo-li by mu pod vousy.“</p>
			<p class="MLP-text">„Je snad zamilován?“</p>
			<p class="MLP-text">„Zajisté,“ odpověděl Lesní zbrojnoš, „miluje nějakou Casildeu z&#160;Vandalie, nejkrutější ženu na světě, ale její tvrdost by jej tak ne­rmoutila, kdyby nebylo jiných věcí, kterých se za pár hodin dovíte.“</p>
			<p class="MLP-text">„Žádná cesta není bez hrbolů nebo děr,“ řekl Sancho, „snad v&#160;kaž­dém domě se vaří boby, ale u&#160;nás hned na kotle a&#160;zdá se, že bláznovství má více přívrženců než moudrost; je-li skutečně pravda, že přátelé v&#160;neštěstí jsou nám útěchou, mám možnost těšiti se s&#160;Vaší Milostí, která je ve službách pána ztřeštěného stejně, jako je můj.“</p>
			<p class="MLP-text">„Je sice nerozumný, ale odvážný,“ řekl Lesní zbrojnoš, „a snad ješte více poťouchlý.“</p>
			<p class="MLP-text">„To můj pán naopak, je spíše trochu přihlouplý,“ odpověděl Sancho. „Jinak je dobrák a&#160;velmi dobrotivý; dítě by ho v&#160;poledne přesvědčilo, že je noc, a&#160;právě pro tuto prostotu ho mám rád jako sám sebe a&#160;nemohu ho opustit, i&#160;kdyby dělal nesmyslů sebevíce.“</p>
			<p class="MLP-text">„Milý bratře a&#160;pane,“ řekl Lesní zbrojnoš, „když chromý vede slepého, často se natáhnou oba dva. Uděláme lépe, když se vrátíme při první příležitosti domů, neboť všechna dobrodružství nekončí vždy dobře.“ </p>
			<p class="MLP-text">Sancho časem odplivoval suchou slinou a&#160;soucitný zbrojnoš zpozorovav to pravil: </p>
			<p class="MLP-text">„Zdá se mi, že jsme toho už tolik namluvili, že nám vyschlo v&#160;krku, mám s&#160;sebou v&#160;sedle něco dobrého proti tomu.“ </p>
			<p class="MLP-text">Odešel a&#160;za chvilku přinesl veliký měch vína a&#160;půl lokte dlouhou paštiku a&#160;nenadsazuji, neboť byla z&#160;velkého králíka, že když ji Sancho ohmatal, tvrdil, že je z&#160;kozla a&#160;ani ne z&#160;kůzlete. Jakmile to Sancho uhlídal, řekl: </p>
			<p class="MLP-text">„A&#160;to všechno Vaše Milost má s&#160;sebou?“</p>
			<p class="MLP-text">„Snad se nedomníváte,“ horlil zbrojnoš, „že jsem nějaký takový, aby mi byla dobrá voda? Můj kůň nese pochoutky lepší, nežli s&#160;sebou vozí generál.“</p>
			<p class="MLP-text">Sancho využívaje tmy polykal kusy jako uzly na laně bez dlouhého pobízení a&#160;pravil: </p>
			<p class="MLP-text">„Věru, Vaše Milost jest pravým, řádným a&#160;skutečným, pozoruhodným a&#160;významným zbrojnošem, jak ukazuje tato hostina, která se zde objevila jako zázrakem; vy nejste jako já chudák a&#160;ubožák, já mám ve svém tlumoku kousek tvrdého sýra, že bych jím rozrazil obrovi hlavu, pak tři tucty svatojánského chleba a&#160;právě tolik ořechů díky lakomství a&#160;zásadám svého pána, který tvrdí, že potulní rytíři mají jíst jen suché ovoce a&#160;polní byliny.“ </p>
			<p class="MLP-text">Lesní zbrojnoš na to: </p>
			<p class="MLP-text">„Věru, nemám žaludek dělaný pro různá pláňata, trávu a&#160;kořínky; ať naši pánové zachovávají stanovy rytířské a&#160;živí se tím, co mají nařízeno, já mám vždy s&#160;sebou řádné občerstvení a&#160;na sedle měch vína, který tak zbožňuji, že nikdy neopominu ho zlíbat tisíckrát.“</p>
			<p class="MLP-text">Při těchto slovech jej podal Sanchovi, ten jej zvedl k&#160;ústům a&#160;díval se dobré čtvrt hodiny na hvězdy a&#160;pil; potom nechal hlavu poklesnout na stranu a&#160;hluboce vzdychl: </p>
			<p class="MLP-text">„Ó, kurví vínko, opravdu pro křesťany.“</p>
			<p class="MLP-text">„Tak vidíte,“ pravil Lesní zbrojnoš slyše Sancha, „jak jste víno pochválil tím slovem!“</p>
			<p class="MLP-text">„Přiznávám se,“ řekl Sancho, „a uznávám, že není nečestné říci někomu, že je z&#160;kurvy, když ho chceme pochválit. Ale povězte mi, pane, pro všechny svaté, to víno je z&#160;Ciudad Real?“</p>
			<p class="MLP-text">„Jste řádný chlapík!“ řekl zbrojnoš, „je odtamtud a&#160;staré hezky dlouho.“</p>
			<p class="MLP-text">Sancho na to: </p>
			<p class="MLP-text">„V&#160;tom mne nepodceňujte, vyznám se ve vínech moc dobře, neboť mám na to dobrý a&#160;správný smysl, z&#160;pouhé vůně poznám jeho vlast, druh, chuť i&#160;jeho trvanlivost a&#160;stálost, vůbec všechny vlastnosti jako pravý znalec. U&#160;nás v&#160;rodině z&#160;otcovy strany máme dva znamenité okoušeče vína, jací kdy vůbec v&#160;Manchi byli, a&#160;důkazem toho, co tvrdím, je historka, kterou vám budu vyprávět: Jednou jim přinesli ochutnat sud vína s&#160;prosbou, aby posoudili jeho vlastnosti a&#160;stav. Jeden ochutnal špičkou jazyka, druhý k&#160;němu pouze přivoněl. Onen tvrdil, že chutná železem, a&#160;druhý řekl, že je cítiti kozinou. Majitel však říkal, že sud je čistý a&#160;do vína že není přidáno nic, co by mu dodávalo příchuti železa nebo koziny. Ale okoušeči stáli na svém. Po čase, když se víno prodalo a&#160;sud čistili, nalezli v&#160;bečce malý klíček připevněný na řemínku z&#160;kozí kůže; z&#160;toho patrno, že pochází-li člověk z&#160;takové rodiny, může dát v&#160;takových případech posudek.“</p>
			<p class="MLP-text"><span>„Proto říkám,“ řekl Lesní zbrojnoš, „že bychom měli zanechat dobrodružství a&#160;starat se, abychom pro koláče nepřišli o&#160;chleba; vraťme se do svých chalup, kde nás Pánbůh vyhledá, když bude chtít.“</span></p>
			<p class="MLP-text">„Půjdu se svým pánem až do Zaragozy, pak s&#160;ním o&#160;tom promluvíme.“</p>
			<p class="MLP-text">Oba zbrojnoši záhy usnuli únavou z&#160;pití a&#160;hovoru a&#160;spánek aspoň uspal jejich žízeň, kterou zahnat nebylo lze. Zanecháme je spící, ani drží společně prázdný měch a&#160;v&#160;spánku ještě žvýkají, a&#160;obrátíme svou pozornost k&#160;Lesnímu rytíři a&#160;donu Quijotovi.</p>
		</div>
</body>
</html>