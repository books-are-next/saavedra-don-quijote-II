<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-13</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-11" class="MLP-uroven2-kapitola">KAPITOLA IX.,<span class="char-style-override-4"><br/></span><span class="MLP-znak-tucna-kurziva-11b char-style-override-5">ve které se vypravuje, čeho se v&#160;ní dovíme.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Blížila se již půlnoc. Don Quijote a&#160;Sancho opustivše dubový lesík dostihli Tobosa. Všude bylo ticho a&#160;klid, neboť skoro všichni obyvatelé spali jako zabití. Noc byla jasná, ačkoliv si Sancho přál, aby byla tma, ve které by snad nalezl výmluvu své nevědomosti. V&#160;obci se ozýval jen štěkot psů, který úplně ohlušoval sluch dona Quijota a&#160;úplně zastrašoval odvahu Sanchovu. Časem zahýkal osel, ozvali se vepři, zakňouraly kočky a&#160;tyto různé zvuky rostly v&#160;nočním tichu; to vše zamilovaný rytíř pokládal za zlé znamení. Přesto řekl Sanchovi:</p>
			<p class="MLP-text">„Můj synu, ukaž mi palác Dulcinein, snad bude ještě bdíti.“</p>
			<p class="MLP-text">„Co vám mám ukázat, u&#160;kozla?“ řekl Sancho, „vždyť to byla pouze chalupa, kde jsem ji spatřil.“</p>
			<p class="MLP-text">„To byla tehdy asi v&#160;některém malém přístavku svého hradu, kde se radovala se svými dívkami podle zvyku vznešených paní a&#160;princezen.“</p>
			<p class="MLP-text">„Pane,“ pravil Sancho, „myslíte-li skutečně, že chalupa paní Dulciney jest hradem, mlčím, ale jest teď hodina, kdy budou dveře otevřeny? Sluší se, abychom klepali na dveře a&#160;vzbudili a&#160;vzbouřili kdekoho? Klepeme snad na dům nevěstek jako hýřilové, kteří přijdou a&#160;vstoupí kdykoliv?“</p>
			<p class="MLP-text">„Vyhledáme nejprve hrad, Sancho,“ poznamenal don Quijote, „a&#160;potom ti prozradím, co udělám; pohleď, Sancho, buď jsem slepý, nebo jest zcela jistě palácem Dulcineiným ten ohromný předmět, tvořící stín, který je tamto vidět.“</p>
			<p class="MLP-text">„Zaveďte mě tam tedy, Milosti,“ řekl Sancho, „uvěřím tomu, jako že je teď den, a&#160;třeba, bych jej spatřil, a&#160;dotknul se ho vlastníma rukama.“</p>
			<p class="MLP-text">Asi po dvou stech krocích přiblížili se k&#160;předmětu, který vrhal stín, a&#160;poznali, že je to věž hlavního kostela obce. </p>
			<p class="MLP-text">„Jsme u&#160;kostela, Sancho.“</p>
			<p class="MLP-text">„Taky se mi zdá,“ odpověděl Sancho, „Pánbůh nás chraň, abychom nespatřili také svůj hrob, neboť procházet se po hřbitově v&#160;tuto chvíli je zlé znamení; a&#160;vzpomínám si, že jsem řekl Vaší Milosti, že dům té paní stojí v&#160;slepé uličce.“</p>
			<p class="MLP-text">„Ať tě Bůh zatratí, hlupče,“ zvolal don Quijote, „kdo kdy slyšel, aby královské paláce byly vystavěny v&#160;slepých uličkách.“</p>
			<p class="MLP-text">„Pane,“ zněla odpověď, „jiný kraj, jiný mrav; snad je v&#160;Tobosu zvykem stavět hrady a&#160;velké budovy do uliček a&#160;prosím Vaši Milost, aby mě nechala hledat v&#160;uličkách, snad v&#160;některém koutě naleznu její hrad, který by měli psi roztrhat za to, že nás tak pronásleduje.“</p>
			<p class="MLP-text">„Vyjadřuj se uctivěji, Sancho, o&#160;věcech patřících mé paní,“ poznamenal don Quijote; „rozmysleme si vše klidně a&#160;neházejme do studně provaz za okovem.“</p>
			<p class="MLP-text">„Budu se krotit,“ řekl Sancho, „ale Vaše Milost chce, abych nalezl dům jeho velitelky o&#160;půlnoci, ačkoliv jsem jej spatřil jen jednou a&#160;Vaše Milost, která jej viděla asi tisíckrát, neví, kde stojí; jak to mám trpělivě snášeti?“</p>
			<p class="MLP-text">„Zbláznil bych se z&#160;tebe, Sancho,“ zvolal don Quijote, „ty kacíři, což jsem ti několikrát neopakoval, že jsem ji nikdy neviděl a&#160;nikdy jsem nevstoupil do jejího paláce, že jsem se do ní zamiloval jen podle vyprávění a&#160;pověsti o&#160;její kráse a&#160;moudrosti?“</p>
			<p class="MLP-text">Sancho na to:</p>
			<p class="MLP-text">„Slyším, ale právě tak, jako Vaše Milost ji nikdy nespatřila, neviděl jsem ji ani já.“</p>
			<p class="MLP-text">„Ale to není možné,“ opřel se don Quijote, „vždyť jsi ji přece spatřil, jak prosívala pšenici, a&#160;přinesl jsi mi odpověď na můj dopis.“</p>
			<p class="MLP-text">„Nevšímejte si toho, pane,“ odpověděl Sancho, „a vězte, že jsem ji viděl a&#160;přinesl vám odpověď také jen podle vyprávění a&#160;pověsti, protože vím, kdo je paní Dulcinea tak, jako mohu pěstí udeřit do oblak.“</p>
			<p class="MLP-text">„Sancho, Sancho,“ řekl doň Quijote, „čas k&#160;žertu, ale také čas, kdy jsou žerty nemístné; proto, že tvrdím, že jsem nikdy nespatřil své paní a&#160;s&#160;ní nemluvil, ještě nesmíš říkati, že jsi s&#160;ní nikdy nehovořil ani ty, když víš, že to není pravda.“</p>
			<p class="MLP-text">Při této řeči zpozorovali dva mezky a&#160;z&#160;rachotu pluhu za nimi usoudili, že je to sedlák, jedoucí časně zrána před východem slunce na pole; bylo tomu skutečně tak. Sedlák si zpíval romanci:</p>
			<p class="MLP-verse--I">„Spatně se vám vyplatily,<br/>Francouzi, soutěsky v&#160;Roncesvalles.“</p>
			<p class="MLP-text">Jakmile jej don Quijote uslyšel, zvolal:</p>
			<p class="MLP-text">„Sancho, sázím svou hlavu, že této noci nepochodíme. Slyšíš, co zpívá?“</p>
			<p class="MLP-text">„Slyším,“ odpověděl Sancho, „ale copak my máme společného s&#160;bitvou u&#160;Roncesvalles? Mohl by také zpívat romanci o&#160;Calainovi a&#160;bylo by to zas jedno.“</p>
			<p class="MLP-text">Vtom se venkovan přiblížil a&#160;don Quijote se ho tázal:</p>
			<p class="MLP-text">„Milý příteli, Bůh vám žehnej, nemohl byste mi říci, kde je zde palác nepřirovnatelné princezny doni Dulciney z&#160;Tobosa?“</p>
			<p class="MLP-text">„Pane,“ řekl mladík, „jsem zde teprve několik dní ve službě na polní práci u&#160;zámožného sedláka; naproti bydlí farář a&#160;kostelník, kteří by snad věděli o&#160;té paní princezně, neboť mají seznam všech obyvatel Tobosa; zdá se mi však, že v&#160;této vsi nebydlí žádná princezna, ačkoliv je zde mnoho urozených paní, z&#160;nichž každá by mohla býti princeznou ve svém domě.“</p>
			<p class="MLP-text">„V&#160;počtu těch je asi ta, kterou hledám, příteli,“ řekl don Quijote.</p>
			<p class="MLP-text">„Snad,“ odpověděl mladík, „a sbohem, již se rozednívá.“ A&#160;nevšímaje si otázek popohnal mezky.</p>
			<p class="MLP-text">Sancho viděl, že jeho pán jest zadumán a&#160;rozmrzen, a&#160;řekl mu:</p>
			<p class="MLP-text">„Pane, nastává jitro a&#160;nebylo by vhodné, aby nás slunce nalezlo na ulici; vyjděme z&#160;města, a&#160;když se Vaše Milost ukryje někde blízko v&#160;křovině, já se vrátím do města za dne a&#160;vlezu do každé skuliny, abych vyhledal dům, palác či hrad své paní; a&#160;bylo by to tuze zlé, kdybych ji nenalezl; potom promluvím s&#160;Její Milostí a&#160;řeknu jí, že očekáváte její rozkazy a&#160;příležitost ji navštívit, aniž by vaše návštěva poškodila její pověst.“</p>
			<p class="MLP-text">„Řeč tvá, Sancho, byla krátká, ale moudrosti nekonečné; návrh, který jsi mi teď dal, schvaluji a&#160;rád s&#160;ním souhlasím; pojď nalézt můj úkryt a&#160;ty vyhledáš moji velitelku, od jejíž dobroty a&#160;moudrosti očekávám laskavost přímo zázračnou.“</p>
			<p class="MLP-text">Sancho, odváděje pána ze vsi, bál se, aby neprohlédl podvod s&#160;odpovědí od Dulciney, kterou mu přinesl do Sierry Moreny, a&#160;hleděl proto se co nejdříve vytratit. Dal se opět na cestu a&#160;asi dvě míle od vesnice skryl se don Quijote do houštiny a&#160;Sancho se vrátil do města vyhledat Dulcineu; na této cestě potkaly jej různé příhody, vyžadující novou pozornost a&#160;důvěru.</p>
		</div>
</body>
</html>