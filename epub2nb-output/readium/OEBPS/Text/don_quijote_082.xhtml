<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-77</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-2-37" class="MLP-uroven2-kapitola">KAPITOLA LXXII.<br/><span class="MLP-znak-tucna-kurziva-11b char-style-override-5">o&#160;tom, jak don Quijote a&#160;Sancho dojeli do své vsi.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Celý onen den setrvali don Quijote a&#160;Sancho v&#160;té hospodě čekajíce na noc, tento, aby v&#160;otevřeném poli dokončil zbytek svého trestu, onen proto, aby viděl ukončení, jímž jeho touha docházela cíle.</p>
			<p class="MLP-text">Zatím dorazil do hospody jízdný pocestný se třemi nebo čtyřmi sluhy, z&#160;nichž jeden řekl tomu, který se zdál mezi nimi pánem: </p>
			<p class="MLP-text">„Zde si můžete, milostivý pane done A’lvare Tarfe, dnes odpoledne odpočinout: hostinec vypadá čistý a&#160;svěží.“ </p>
			<p class="MLP-text">Don Quijote slyše to pravil Sanchovi: </p>
			<p class="MLP-text">„Hleď, Sancho, když jsem prohlížel onu druhou část své historie, zdá se mi, že jsem tam letmo zahlédl toto jméno ‚don A’lvaro Tarfe‘.“</p>
			<p class="MLP-text">„To je možné,“ odpověděl Sancho, „nechme ho sestoupit z&#160;koně a&#160;potom se ho zeptáme.“ </p>
			<p class="MLP-text">Kavalír sestoupil a&#160;hostinská mu dala přízemní pokoj naproti pokoji dona Quijota, okrášlený jinými malbami na plátně, podobnými těm, které měla místnost Quijotova.</p>
			<p class="MLP-text">Nově příchozí rytíř oblékl letní šat, vyšel na zápraží hospody, rozsáhlé a&#160;svěží, kde se procházel don Quijote, a&#160;zeptal se ho: </p>
			<p class="MLP-text">„Kam míříte, milostivý pane šlechtici?“ </p>
			<p class="MLP-text">A&#160;don Quijote mu odpověděl: </p>
			<p class="MLP-text">„Do blízké vesnice, odkud pocházím. A&#160;kam putuje Vaše Milost?“</p>
			<p class="MLP-text">„Já, pane,“ na to kavalír, „jedu do Granady, své vlasti.“</p>
			<p class="MLP-text">„A&#160;znamenité vlasti!“ odvětil don Quijote, „ale povězte mi, Milosti, laskavě své jméno, neboť se mi zdá, že je pro mne důležitější znát je, než mohu vpravdě říci.“</p>
			<p class="MLP-text">„Jmenuji se don A’lvaro Tarfe,“ odpověděl host. </p>
			<p class="MLP-text">Na to don Quijote odvětil:</p>
			<p class="MLP-text">„Domnívám se, že jste bezpochyby, Milosti, oním donem A’lvarem Tarfe, který je obsažen v&#160;druhé části ‚Historie dona Quijota de la Mancha‘, nedávno vytištěné a&#160;vydané na světlo boží jistým současným autorem.“</p>
			<p class="MLP-text">„Jsem jím,“ odpověděl kavalír, „a onen don Quijote, hlavní hrdina vypravování, byl velkým mým přítelem a&#160;já jsem byl, jenž ho vyvábil z&#160;domova nebo aspoň pohnul, aby se vydal na turnaje v&#160;Zaragoze, kam jsem cestoval; a&#160;opravdu jsem mu prokázal mnoho přátelských služeb a&#160;zachránil jsem ho, aby mu kat neztloukl záda, neboť byl příliš smělý.“</p>
			<p class="MLP-text">„A&#160;povězte mi, milostivý pane done A’lvare, podobám-li se v&#160;něčem onomu donu Quijotovi, o&#160;němž mluvíte?“</p>
			<p class="MLP-text">„Jistěže nikoliv,“ odpověděl host, „naprosto v&#160;ničem.“</p>
			<p class="MLP-text">„A&#160;onen don Quijote,“ povídal náš hrdina, „měl s&#160;sebou zbrojnoše Sancha Panzu?“</p>
			<p class="MLP-text">„Měl,“ na to don A’lvaro, „a ačkoliv měl zbrojnoš pověst velkého vtipálka, nikdy jsem od něho neuslyšel vtipu.“</p>
			<p class="MLP-text">„To rád věřím,“ ozval se v&#160;tom okamžiku Sancho, „protože dělat vtipy neumí každý; a&#160;ten Sancho, o&#160;kterém mluvíte, milostivý pane šlechtici, bude jistě nějaký nesmírný pitomec, nemehlo a&#160;darebák dohromady. Protože pravý Sancho Panza jsem já a&#160;sypu vtipy, jako když prší; a&#160;nevěříte-li, přesvědčte se, Milosti, a&#160;pojďte se mnou aspoň rok a&#160;uvidíte, že je trousím na každém kroku, a&#160;tolik a&#160;takové, že se mi smějí všichni, kdo poslouchají, třebas ani já nevím většinou, co říkám. A&#160;pravý don Quijote de la Mancha, ten slavný, statečný a&#160;rozumný, zamilovaný, naprávce křivd, strážce nedospělých a&#160;sirotků, obrana vdov, vrah dívčích srdcí, ten, jenž za jedinou paní uznává nevyrovnatelnou Dulcineu z&#160;Tobosa, je tento pán zde, který je mým velitelem; každý jiný don Quijote a&#160;každý jiný Sancho je směšným výmyslem.“</p>
			<p class="MLP-text">„Bůh ví, že vám věřím,“ odvětil don A’lvaro, „neboť jste promluvil vtipněji čtyřmi větami, které jste pronesl, příteli, než druhý Sancho všemi, které jsem od něho slyšel, a&#160;bylo jich mnoho. Spíše se cpal, než dobře mluvil, a&#160;byl spíše pitomý než vtipný a&#160;mám za nepochybné, že kouzelníci, kteří pravého dona Quijota pronásledují, usmyslili si pronásledovat mne donem Quijotem falešným. Ale nevím, co tomu říci, poněvadž mohu přísahat, že jsem ho nechal v&#160;Nunciově blázinci v&#160;Toledě, aby ho vyléčili, a&#160;nyní tu máme druhého dona Quijota, zcela odlišného od mého.“</p>
			<p class="MLP-text">„Já,“ pravil don Quijote, „nevím, jsem-li pravý, ale troufám si říci, že nejsem falešný. Na důkaz toho vězte, milostivý můj pane done A’lvare Tarfe, že jsem za celý svůj život nebyl v&#160;Zaragoze; naopak, poněvadž jsem si řekl, že se onen vybájený don Quijote nalézá na turnajích v&#160;tomto městě, rozhodl jsem se sám do něho nevkročiti, abych světu ukázal jeho lživost; proto jsem přímo zamířil do Barcelony, archivu dvornosti, hostince cizinců, útulku chudých, vlasti statečných, pomsty uražených, milé shody pevných přátelství, jedinečné svou polohou a&#160;krásou. A&#160;ačkoliv příhody, které mě tam potkaly, nejsou příliš milé, ale velmi trpké, vzpomínám na ně bez lítosti jen proto, že jsem viděl město. Zkrátka, pane done A’lvare Tarfe, já jsem don Quijote de la Mancha, týž, o&#160;kterém pověst vypráví, a&#160;ne onen nešťastník, jenž chtěl ukrást mé jméno a&#160;nabýti slávy mými nápady. Prosím Vaši Milost při tom, čím je povinna svému šlechtictví, abyste laskavě prohlásil před starostou této osady, že jste mě jakživ neviděl, až nyní, a&#160;že já nejsem donem Quijotem, o&#160;němž mluví druhý díl, ani tento můj zbrojnoš Sancho Panza, že není člověkem, jejž Vaše Milost poznala.“</p>
			<p class="MLP-text">„Učiním to velmi rád,“ odpověděl don A’lvaro, „ač vzbuzuje podivení vidět dva dony Quijoty a&#160;dva Sanchy v&#160;téže době, totožné jménem a&#160;nepodobné skutky; a&#160;opakuji a&#160;tvrdím, že jsem neviděl, co jsem viděl, a&#160;že se mi nepřihodilo, co se přihodilo.“</p>
			<p class="MLP-text">„Pravděpodobně,“ řekl Sancho, „je Vaše Milost očarována jako má paní Dulcinea z&#160;Tobosa; kéž by se líbilo nebesům, aby vysvobození Vaší Milosti záleželo v&#160;dalších třech tisících a&#160;pár ranách, jako si vyplácím pro ni: dal bych si je nehledaje zisku.“</p>
			<p class="MLP-text">„Těm ranám nerozumím,“ řekl don A’lvaro. Sancho mu odpověděl, to že je dlouhé vypravování, ale že mu to poví, pojedou-li náhodou touže cestou.</p>
			<p class="MLP-text">Zatím nastal čas k&#160;jídlu; don Quijote a&#160;don A’lvaro&#160;pojedli spolu. Náhodou vstoupil do hospody starosta té vsi s&#160;písařem; don Quijote obrátil se na starostu se žádostí, aby mu učinil po právu a&#160;dovolil panu A’lvarovi Tarfe, rytíři zde přítomnému, prohlásit ve své přítomnosti, že nezná dona Quijota de la Mancha, taktéž přítomného, a&#160;že řečený není totožný s&#160;mužem, o&#160;němž mluví historie zvaná ‚Druhá část dona Quijota de la Mancha‘, složená jakýmsi Avellanedou, rodákem z&#160;Tordesillas. Starosta provedl věc podle právních předpisů a&#160;prohlášení se událo se všemi v&#160;podobných případech obvyklými náležitostmi. Don Quijote a&#160;Sancho byli s&#160;tím velmi spokojeni, jako kdyby na podobném prohlášení mnoho záleželo a&#160;jako by různost obou donů Quijotů a&#160;obou Sanchů jasně neplynula z&#160;jejich činů a&#160;řečí. Don A’lvaro a&#160;don Quijote si vzájemně učinili mnoho zdvořilých nabídek k&#160;službám, jimiž velký Manchan projevil svou rozumnost, takže vyvedl dona A’lvara z&#160;omylu, na němž byl; don A’lvaro pochopil, že je asi očarován, když se zblízka stýkal s&#160;dvěma tak rozdílnými dony Quijoty.</p>
			<p class="MLP-text">Nastal večer, vyjeli ze vsi a&#160;za půl míle se cesta dělila směrem vedoucím do vsi dona Quijota a&#160;směrem, jímž se měl dát don A’lvaro. Za krátkou tu dobu vylíčil mu don Quijote svou nešťastnou porážku, začarování a&#160;lék Dulcinein, a&#160;to znovu překvapilo dona A’lvara, který objav dona Quijota i&#160;Sancha pokračoval ve své cestě a&#160;don Quijote ve své. Tu noc strávili pod dvěma stromy, aby měl Sancho příležitost naplniti svoje pokání, a&#160;on je naplnil stejným způsobem jako noc předtím, na útraty kůry obou buků spíš než svých zad, které si tak šetřil, že mu by z&#160;nich rány bičem nebyly odehnaly ani mouchu, kdyby si na ně byla sedla. Klamaný don Quijote nepropásl ani ránu a&#160;shledal, že s&#160;ranami z&#160;předešlé noci je jich tři tisíce dvacet devět. Zdálo se, jako by si slunce přivstalo, aby spatřilo tu oběť, a&#160;s&#160;jeho světlem dali se znovu na cestu, rozmlouvajíce vespolek o&#160;mýlce dona A’lvara a&#160;jak bylo vhodné vyžádat si jeho prohlášení před úřadem a&#160;tak náležité.</p>
			<p class="MLP-text">Toho dne a&#160;té noci putovali, aniž je potkala věc hodná vypravování, ledaže té noci Sancho dokončil svůj úkol, nad čímž se don Quijote nesmírně zaradoval a&#160;čekal na den, zda snad cestou nepotká už kouzel zbavenou Dulcineu, svou paní. Cestou pak nepotkal jedinou ženu, aby se nešel přesvědčit, není-li to Dulcinea z&#160;Tobosa, neboť měl bezpečně za to, že sliby Merlínovy nemohou být lživé. Za těchto myšlenek a&#160;přání vyjeli na vršek, z&#160;něhož shlédli svou ves, a&#160;Sancho, sotvaže ji spatřil, padl na kolena a&#160;řekl: </p>
			<p class="MLP-text">„Otevři oči, vytoužený domove, a&#160;pohleď, že se k&#160;tobě vrací Sancho Panza, tvůj syn, ne-li tuze bohatý, alespoň řádně spráskaný. Otevři náruč a&#160;přijmi rovněž vlídně syna svého dona Quijota, jenž přichází sice přemožen cizí paží, ale vítěz nad sebou samým, a&#160;to – jak mi řekl – je největší vítězství, jehož si lze přát. Nesu peníze, protože sic mě zmlátili důkladně, ale zaplatili mi kavalírsky.“</p>
			<p class="MLP-text">„Nech těch hloupostí,“ řekl don Quijote, „a vykročme pravou nohou ke vsi, kde dopřejeme vzletu svým obrazotvornostem a&#160;ujednáme způsob, jímž povedeme život pastýřský.“</p>
			<p class="MLP-text">Sjeli z&#160;vršku a&#160;vjeli do vsi.</p>
		</div>
</body>
</html>