<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-22</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-20" class="MLP-uroven2-kapitola">KAPITOLA XVIII.,<br/><span class="MLP-znak-tucna-kurziva-11b char-style-override-5">jak se dařilo donu Quijotovi v&#160;domě rytíře Zeleného pláště a&#160;jiné nezvyklé věci.</span></p>
			<p class="MLP-text-bez1radku">Don Quijote shledal dům dona Diega de Miranda prostranný, podobný venkovským domům; nade dveřmi byl kamenný a&#160;hrubě tesaný znak, na nádvoří pak byl sklep a&#160;v&#160;průjezdě výklenek s&#160;množstvím džbánů z&#160;Tobosa, které mu připomněly změněnou a&#160;zakletou jeho Dulcineu; nevšímaje si nikoho z&#160;přítomných jen si povzdechl a&#160;řekl:</p>
			<p class="MLP-verse--I">„Sladký přírody skvoste, k&#160;mému neštěstí vznikší, <br/>sladký, veselý tvore, boží jejž vůle řídí…</p>
			<p class="MLP-text">ó, tobosské džbány, které mi připomínáte sladký důvod mé hořkosti!“</p>
			<p class="MLP-text">Jeho zvolání zaslechl student-básník, syn dona Diega, který jim přicházel s&#160;matkou vstříc; matka i&#160;syn udiveni pozorovali vzezření dona Quijota, který seskočil z&#160;Rocinanta a&#160;dvorně ji žádal, aby mu dovolila políbiti ruku, a&#160;don Diego pravil: </p>
			<p class="MLP-text">„Uvítejte, paní, s&#160;náležitou laskavostí dona Quijota de la Mancha, nejodvážnějšího a&#160;nejmoudřejšího potulného rytíře.“ </p>
			<p class="MLP-text">Paní jménem doňa Cristina přijala jej velmi přívětivě a&#160;zdvořile a&#160;don Quijote uvedl se jí také mnohými hledanými a&#160;zdvořilými slovy. Seznámil se i&#160;se studentem, který z&#160;řečí dona Quijota soudil, že jest chytrý a&#160;učený.</p>
			<p class="MLP-text">Potom spisovatel probírá podrobně vše, co možno spatřiti v&#160;domě zámožného zemana; ale překladatel této historie vynechal vhodně podobné maličkosti, poněvadž nezapadají do rámce celého vyprávění, které klade hlavní důraz na pravdivost, a&#160;ne na malicherné podrobnosti.</p>
			<p class="MLP-text">Uvedli dona Quijota do komnaty a&#160;tam mu Sancho sňal zbroj, takže don Quijote zůstal v&#160;kalhotách a&#160;kazajce z&#160;kamzičiny, pošpiněné rzí zbroje; na krku měl neškrobený studentský límec bez kraje, boty měl hnědé a&#160;navoskované. Meč měl zavěšený na řemeni z&#160;tulení kůže přes rameno, neboť prý dlouhá léta trpěl ledvinovou nemocí. Přehodil přes sebe plášť z&#160;jemného hnědého sukna, umyl si hlavu asi pěti šesti konvemi vody (počet konví není přesně znám), ale voda byla stále jako syrovátka vinou nenasytného Sancha, který koupil ten nešťastný tvaroh. Vystrojen vešel don Quijote vznešeně a&#160;pansky do jiné komnaty, kde jej očekával student, aby jej zabavil, než připraví stůl; paní doňa Cristina chtěla totiž důstojně uctíti vzácného hosta a&#160;ukázat, jak jej dovede pohostit.</p>
			<p class="MLP-text">Zatímco don Quijote odkládal zbroj, tázal se don Lorenzo (to bylo totiž jméno syna dona Diega) otce: </p>
			<p class="MLP-text">„Pane, kdo jest onen rytíř? Já i&#160;matka užasli jsme nad jeho jménem, chováním a&#160;oblekem i&#160;názvem ‚potulný rytíř‘.“ </p>
			<p class="MLP-text">„Nevím, jak ti odpověděti, synu,“ řekl don Diego, „mohu jen říci, že se dopouští věcí jako největší blázen a&#160;že jeho řeč jest zcela rozumná, pravý opak jeho skutků; mluv s&#160;ním a&#160;prozkoumej jeho znalosti a&#160;posuď, neboť jsi rozumný, je-li v&#160;něm více rozumu nebo bláznovství; já sám soudím, že jest spíše blázen než rozumný, abych přiznal pravdu.“</p>
			<p class="MLP-text">Potom don Lorenzo odešel pobaviti dona Quijota, jak už řečeno, a&#160;mimo jiné řekl don Quijote donu Lorenzovi: </p>
			<p class="MLP-text">„Otec Vaší Milosti, pan don Diego de Miranda, mě zpravil o&#160;vašem vzácném nadání a&#160;schopnostech i&#160;o&#160;tom, že jste velkým básníkem.“ </p>
			<p class="MLP-text">„Básníkem snad jsem,“ odpověděl don Lorenzo, „ale že bych byl velkým, o&#160;tom nemůže býti řeči; sice miluji poezii a&#160;dobré básníky, ale nemohu býti nazýván velkým, jak otec tvrdí.“</p>
			<p class="MLP-text">„Ta skromnost se mi zamlouvá,“ řekl don Quijote, „neboť málokterý básník je tak skromný, aby o&#160;sobě pyšně nemyslil, že jest největším básníkem na světě.“</p>
			<p class="MLP-text">„Každé pravidlo má svou výjimku,“ řekl don Lorenzo, „najde se snad přece básník, který o&#160;sobě tak nesmýšlí.“</p>
			<p class="MLP-text">„Takových je málo,“ odpověděl don Quijote; „řekněte mi, Milosti, o&#160;čem nyní básníte. Váš otec mi řekl, že vás ty verše znepokojují stále a&#160;dají vám mnoho námahy. Je-li to nějaký básnický doprovod, rád bych jej slyšel, neboť jim také trochu rozumím; a&#160;jde-li o&#160;literární závody, hleďte, Milosti, získati druhou cenu, neboť první obyčejně dosáhne ten, kdo má buď příznivce, nebo pochází ze vznešeného rodu, kdežto druhá se udílí spravedlivě; tím třetí cena stává se druhou a&#160;první třetí podle toho, jako při rozdělování cen na univerzitách. Ale přece vyznamenaný první cenou jest slavný.“ </p>
			<p class="MLP-text">Až dosud mluví rozumně, řekl si don Lorenzo, pokračujme tedy. Pravil k&#160;němu: </p>
			<p class="MLP-text">„Soudím, že Vaše Milost studovala. Které vědy jste poslouchal?“</p>
			<p class="MLP-text">„Vědu o&#160;potulném rytířství,“ odpověděl don Quijote, „která se vyrovná poezii, ba snad ji ještě o&#160;něco předčí.“</p>
			<p class="MLP-text">„Neznám té vědy a&#160;neslyšel jsem o&#160;ní,“ řekl don Lorenzo. </p>
			<p class="MLP-text">„Tato věda obsahuje všechny nebo dobrou většinu věd ostatních, neboť ten, kdo ji studuje, má býti právníkem a&#160;znalcem všech zákonů, aby udílel každému, co mu patří; má být teologem a&#160;znáti správně a&#160;přesně základy učení křesťanského, které vyznává; má býti lékařem a&#160;vyznat se ve všech léčivých bylinách, aby je poznal v&#160;poušti a&#160;pustině, neboť potulný rytíř nemůže pro každou maličkost sháněti ranhojiče; má býti hvězdářem, aby určil podle hvězd přesně hodinu noční a&#160;díl světa, ve kterém se nalézá; a&#160;má býti dobrým matematikem, neboť toho potřebuje na každém kroku; nepřipomínám, že musí býti čestný a&#160;ctnostný, a&#160;co se týče maličkostí, říkám, že má plovati, jako prý ploval Nicolas-ryba či Nicolao-ryba; musí dovésti okovati a&#160;osedlati koně a&#160;dát mu uzdu; a&#160;abych opět uvedl vlastnosti důležitější, má býti věrný Pánubohu a&#160;své dámě, má býti čistý v&#160;myšlenkách a&#160;slovech i&#160;štědrý v&#160;skutcích, odvážný v&#160;činech, trpělivý v&#160;neštěstí, vlídný k&#160;nuzným a&#160;má hlásati pravdu, třeba platil svým životem. Ze všech těchto dílů záleží skutečný potulný rytíř a&#160;z&#160;toho vidí Vaše Milost, pane done Lorenzo, jaká je to věda, ona věda o&#160;potulném rytířství a&#160;možno-li ji srovnávati s&#160;nejdůležitějšími vědami, kterým učí na školách.“</p>
			<p class="MLP-text">„Je-li tomu skutečně tak,“ řekl don Lorenzo, „tvrdím, že tato věda předčí všechny.“</p>
			<p class="MLP-text">„Jak to myslíte, je-li tomu tak?“ tázal se don Quijote. </p>
			<p class="MLP-text">„Nevěřím, že by byli kdy a&#160;zvláště dnes potulní rytíři s&#160;těmi vlastnostmi.“</p>
			<p class="MLP-text">„Již mnohokráte jsem řekl,“ odpověděl don Quijote, „a zase říkám, že většina lidí má za to, že nebylo potulných rytířů, a&#160;poněvadž vím, nedokáže-li jim nebe samotné pravdu, že bych se já o&#160;to marně pokoušel&#160;– neboť mám o&#160;tom již zkušenost&#160;–, nebudu se nyní namáhati, abych Vaší Milosti vyvrátil její i&#160;mnoha jiných omyl, ale <span>požádám nebe, aby vás poučilo a&#160;přesvědčilo, že potulní rytíři byli velmi užiteční v&#160;dávných dobách i&#160;jak by byli užiteční nyní; teď </span>ovšem zvítězila vinou hříchu spíše lenost, zahálka, obžerství a&#160;neřest.“ </p>
			<p class="MLP-text">Host chytře vyvázl, řekl si don Lorenzo, je to přece podivný člověk a&#160;já bych byl bídným hlupákem, kdybych o&#160;tom nebyl přesvědčen.</p>
			<p class="MLP-text">Rozhovor skončili, neboť je zavolali k&#160;obědu. Don Diego tázal se syna, co si myslí o&#160;hlavě hostově, a&#160;syn odpověděl: </p>
			<p class="MLP-text">„Z&#160;jeho bláznovství ho nevyléčí ani všichni lékaři a&#160;pravdiví spisovatelé světa; je to úplný blázen, ale má mnoho jasných chvilek.“ </p>
			<p class="MLP-text">Oběd se úplně vyrovnal těm, o&#160;nichž don Diego řekl, že je strojí pro hosty: byl skutečně čistý, chutný a&#160;hojný. Donu Quijotovi se nejvíce líbilo ticho domu, který připomínal kartuziánský klášter.</p>
			<p class="MLP-text">Po obědě, jakmile poděkovali Bohu a&#160;umyli si ruce, požádal vřele don Quijote dona Lorenza, aby přednesl verše pro literární závody. Don Lorenzo řekl: </p>
			<p class="MLP-text">„Abych nepřipomínal básníka, který odmítá, když ho žádají, aby přednášel, a&#160;sype to ze sebe, když se ho nikdo neprosí, řeknu svoji glosu, kterou se nedožaduji žádné ceny, ale kterou jsem chtěl zbystřiti pouze svůj rozum.“</p>
			<p class="MLP-text">„Můj přítel, moudrý muž,“ poznamenal don Quijote, „nedoporučoval psáti glosy k&#160;veršům, neboť prý nemohou přesně souviseti s&#160;textem a&#160;často, ba obvykle, se minou úplně s&#160;cílem i&#160;smyslem toho, co mají glosovati; zákony glos jsou mimoto příliš přísné, nedovolují otázek, dlouhých úvodů, tvoření substantiv ze sloves ani záměny smyslu a&#160;vůbec jsou spisovatelé glos vázáni ještě jinými přesnými pravidly, jak Vaše Milost jistě ví.“</p>
			<p class="MLP-text">„Skutečně, pane done Quijote,“ pravil don Lorenzo, „rád bych vás někdy uvedl do rozpaků, ale uklouznete vždy jako úhoř.“</p>
			<p class="MLP-text">„Nechápu,“ odpověděl don Quijote, „co tím Vaše Milost míní, tvrdíc, že vždy uklouznu.“</p>
			<p class="MLP-text">„Řeknu vám to,“ pravil don Lorenzo, „ale nyní prosím, Milosti, vyslechněte moji glosu a&#160;nejprve glosované verše:</p>
			<p class="MLP-verse--I">Kdyby má minulost navrátila se, <br/>na jiné věru bych nečekal, <br/>než abych zrakem svým uhlídal, <br/>co osud mi chystá v&#160;budoucím čase.</p>
			<p class="MLP-text">GLOSA.</p>
			<p class="MLP-verse--I">Poněvadž štěstí světa vratké, <br/>i&#160;já jsem v&#160;krátké ztratil době <br/>vše, co mi bylo kdysi sladké, <br/>své nelítostné díky sudbě.<br/>Po léta osudu se kořím, <br/>po léta klečím mu u&#160;n<a id="x.5142"></a>ohou;<br/>Osude, smiluj se! Já věřím:<br/>polevit strasti mé nemohou, <br/><span class="char-style-override-9">leč kdyby minulost navrátila se.</span></p>
			<p class="MLP-verse--I para-style-override-5">Jiného nechci já blaženství, <br/>po jiném netoužím já jmění, <br/>na jiné nežárlím vítězství, <br/>v&#160;jiném nevidím povýšení, <br/>leč v&#160;štěstí, kterés poznat mi dal.<br/>Osude, bolest svou bych snesl, <br/>utlumil všechen duše své žal, <br/>nad ohněm trýzně bych nehlesl.<br/><span class="char-style-override-9">Na jiné věru bych nečekal.</span></p>
			<p class="MLP-verse--I para-style-override-6">Nemožné ovšem žádám věci, <br/>neboť na světě moci není, <br/>která by nazpět zase téci <br/>přiměla čas, padlý v&#160;zapomnění.<br/>Hodiny letí, běží a&#160;jdou, <br/>bláznivé myslit je na návrat;<br/>blázen je, kdo by chtěl řečí svou <br/>zadržet prchavý jejich řád:<br/><span class="char-style-override-9">kéž bych je zrakem svým uhlídal.</span></p>
			<p class="MLP-verse--I">Žíti v&#160;jich kole zčarovaném, <br/>doufat hned a&#160;hned se zase bát?<br/>V&#160;žití, žitím neprávem zvaném,<br/>vítán je milenci smrti chlad.<br/>Já též bych nelekal se smrti, <br/>tajemný hlas však mluví ve mně <br/>a&#160;ránu zdržuje, co drtí, <br/>bázně hlas; tím mi hrozí temně, <br/><span class="char-style-override-9">co osud chystá mi</span><span xml:lang="ar-SA"> v&#160;</span><span class="char-style-override-9">budoucím čase.“</span></p>
			<p class="MLP-text">Jakmile skončil, uchopil don Quijote, povstav, pravici dona Lorenza a&#160;zvolal hlasitě, že téměř křičel: „Při vznešeném nebi, šlechetný mladíku, jste největším básníkem světa a&#160;jste hoden, aby vás ověnčili ne na Cypru, ani v&#160;Gaetě, jak řekl básník, jemuž ať Bůh odpustí, ale v&#160;akademii v&#160;Athénách, kdyby dnes ještě byla, nebo v&#160;Paříži, Bologni a&#160;Salamance. Soudce, kteří vám neudělí první cenu, ať zničí Foibos svými šípy a&#160;Múzy ať nikdy nevkročí do jejich domů. Předneste mi, pane, chcete-li, nějakou větší báseň, neboť bych chtěl poznati úplně vaše skvělé nadání.“</p>
			<p class="MLP-text">Je jistě zajímavé, že don Lorenzo byl potěšen chválou dona Quijota, přestože jej považoval za blázna.&#160;– Ó moci pochlebenství, kam až saháš a&#160;co všechno pojme tvoje moc! Tuto pravdu dokázal don Lorenzo, neboť na přání dona Quijota přednesl tuto znělku o&#160;Pyramovi a&#160;Thisbe:</p>
			<p class="MLP-verse--I">„Zdí otvor prorazila mladá kráska<br/>a&#160;prsa Pyramova láskou jala;<br/>Bůh Amor rodný ostrov zanechal a<br/>jde se přesvědčit, co zmohla láska.</p>
			<p class="MLP-verse--I para-style-override-4">Zde ticho vládne, neboť neosmělí <br/>se hlásek projít úzkou štěrbinou; <br/>však duše se tu k&#160;sobě přivinou, <br/>vždyť láska nemožnosti konat velí.</p>
			<p class="MLP-verse--I para-style-override-2">Touha ji zavedla; odvážná dívka jde <br/>vstříc stínů mrtvých chladné říši.<br/>To osud rozkázal a&#160;člověk darmo lká.</p>
			<p class="MLP-verse--I">Oba milence tak, divný osude! <br/>zabíjí, kryje, k&#160;životu zas křísí <br/>zároveň meč, hrob, vzpomínka básníka.“</p>
			<p class="MLP-text">Don Quijote vyslechnuv tu znělku řekl donu Lorenzovi: </p>
			<p class="MLP-text">„Díky Bohu, že jsem v&#160;nesmírném množství planých básníků nalezl jednoho opravdového, kterým jest Vaše Milost, můj pane, neboť tak soudím z&#160;dokonalosti této znělky.“</p>
			<p class="MLP-text">Celé čtyři dni byl don Quijote hostem dona Diega a&#160;potom prosil za dovolení, aby mohl odejíti vzdávaje mu dík za laskavé pohoštění; myslil, že není vhodné, aby potulný rytíř žil delší dobu v&#160;nečinnosti a&#160;požitcích, a&#160;chtěl opět hledati podle povinnosti dobrodružství, v&#160;této krajině prý velmi četná, kterými by si ukrátil čas, než nastane den sedání v&#160;Zaragoze, kam míří. Chtěl nejprve prozkoumati jeskyni Montesínovu, známou z&#160;podivných vypravování, a&#160;hlavně v&#160;ní odkrýt pravé prameny sedmi jezírek, zvaných Ruideřiných. Don Diego i&#160;jeho syn souhlasili s&#160;jeho počestným plánem a&#160;žádali jej, aby si vzal z&#160;jejich majetku vše, čeho potřebuje; oni sami že mu přispějí, čím budou moci, jak to vyžaduje jeho rod i&#160;jeho čestné povolání.</p>
			<p class="MLP-text">Pak nastal den rozloučení, který byl radostně očekáván donem Quijotem, ale smutně Sanchem, kterému se v&#160;hojnosti domácnosti dona Diega notně líbilo; netoužil po hladu v&#160;pustinách a&#160;lesích, kde často nuzoval s&#160;prázdným tlumokem. Proto napěchoval tlumok vším, co měl za nejnutnější.</p>
			<p class="MLP-text">Při loučení řekl don Quijote donu Lorenzovi: </p>
			<p class="MLP-text">„Nepamatuji se, řekl-li jsem už Vaší Milosti, a&#160;řekl-li jsem, opakuji, že chce-li Vaše Milost bez námahy a&#160;dlouhých bloudění, a&#160;přece jistě dosáhnouti neschůdného vrcholu chrámu slávy, musí opustit stezku poezie a&#160;dáti se na užší cestu potulného rytířství, která vás může lehce udělati císařem.“ </p>
			<p class="MLP-text">Touto radou podal don Quijote poslední důkaz svého bláznovství, který ještě zvětšil, řka: </p>
			<p class="MLP-text">„Jen Bůh tuší, jak rád bych pana dona Lorenza vzal s&#160;sebou a&#160;na­učil jej odpouštěti poraženým a&#160;vítěziti nad pyšnými, což jsou hlavní ctnosti potulného rytířstva; ale v&#160;tom mi brání jeho mládí a&#160;krásné jeho cíle, stačí tedy, upozorním-li Vaši Milost, oddá-li se poezii, že je nutno, abyste spoléhal spíše na cizí úsudek než vlastní, neboť všem rodičům vlastní děti jsou nejkrásnější a&#160;při duševních dětech tento omyl platí dvojnásob.“</p>
			<p class="MLP-text">Otec a&#160;syn divili se opět jeho popletené řeči brzo rozumné, brzo bláznivé i&#160;vytrvalosti, s&#160;jakou ve všem spatřoval jen nešťastná dobrodružství, vrchol svých snah. Zdvořile si nabídli znovu svoji pomoc a&#160;don Quijote a&#160;Sancho Panza poručivše se paní hradu vydali se na cestu, první na Rocinantu, druhý na oslu.</p>
		</div>
</body>
</html>