<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>don_quijote_de_la_mancha_II-39</title>
		<link href="../Styles/don_quijot_idstyles.css" rel="stylesheet" type="text/css"/>
	</head>
	<body id="don_quijote_de_la_mancha_II" xml:lang="cs-CZ">
		<div>
			<p id="toc_marker-1-37" class="MLP-uroven2-kapitola">KA<a id="x.5169"></a>PITOLA XXXV.,<br/><span class="MLP-znak-tucna-kurziva-11b char-style-override-5">co dalšího se don Quijote dověděl o&#160;tom, jak vysvobodit Dulcineu, a&#160;jiná zajímavá dobrodružství.</span><span class="MLP-znak-kurziva-11b char-style-override-6"></span></p>
			<p class="MLP-text-bez1radku">Spatřili přijížděti vůz, nazývaný triumfální, za zvuků příjemné hudby; byl tažen šesti hnědými mezky, pokrytými bílou látkou, a&#160;na každém z&#160;nich jel kajícník, též bíle oblečený, s&#160;velkou hořící svící v&#160;ruce. Vůz byl dvakrát nebo třikrát větší než ostatní a&#160;podle něho kráčelo a&#160;na něm sedělo dalších dvanáct kajícníků jako sníh bílých se zapálenými pochodněmi; pohled na ně udivoval i&#160;děsil zároveň. Na vyvýšeném trůnu odpočívala víla, oděná množstvím jemných, stříbrem protkávaných látek, třpytících se zlatými plíšky, které dodávaly šatu zdání lesku, když ne bohatosti. Obličej měla zahalený průsvitným a&#160;tenkým závojem, který ji nezakrýval tak, aby nebylo možno spatřiti sličný dívčí obličej. Množství světel zjevovalo její krásu i&#160;věk; bylo jí asi nejvýše dvacet, nejméně šestnáct let; vedle ní seděla postava v&#160;dlouhém oděvu s&#160;hlavou zahalenou do černé látky.</p>
			<p class="MLP-text">Když vůz zastavil před vévodskými manžely a&#160;donem Quijotem, zmlkly hoboje, pak harfy a&#160;loutny a&#160;postava v&#160;říze povstala, rozevřela šat a&#160;strhla závoj; spatřili samu smrt, hubenou a&#160;šerednou: don Quijote se polekal, Sancho zděsil a&#160;vévodští manželé též jevili strach. Živá ta smrt se vzpřímila a&#160;pronesla ospalým a&#160;nepříliš hbitým jazykem toto:</p>
			<p class="MLP-verse--I">Merlín jsem, o&#160;němž historie praví,<br/>Ďábel že sám byl jeho otcem vlastním, <br/>lež, která zaslouží, by pravdou byla.<br/>Kníže jsem uměn černých, vládcem zván a<br/>pokladem vědy Zoroastrovy; jsem <br/>nad věky vítězem, nad stoletími, <br/>jež námahou mrou uvést v&#160;zapomnění <br/>bludného rytířstva statečné činy, <br/>jimž od věků svou lásku věnoval jsem.</p>
			<p class="MLP-verse--I para-style-override-3">Černých věd kněží, mistři čaroději, <br/>mágové, kouzelných sil mocní vládci, <br/>krutostí svou svět naplnili děsem.<br/>Já pak jsem něžný, mírný, přelaskavý, <br/>a&#160;cílem mým vždy jenom dobro lidské.<br/>Do temných jeskyň v&#160;hrůzném dolu pekla, <br/>kde duše má se kouzly zabývala, <br/>bolestné kvílení se náhle sneslo <br/>toboské Dulciney nejkrásnější.</p>
			<p class="MLP-verse--I para-style-override-3">Tak zvěděl jsem, jak kouzly proměněna <br/>z&#160;vznešené dámy v&#160;hrubou selku sprostou, <br/>a&#160;bolem pohnut duši jsem pohroužil <br/>do děsné, kruté, tajné čárů vědy; <br/>uzavřev bytost svou pak v&#160;hrůzyplnou <br/>dutinu kostry, v&#160;níž mě nyní zříte, <br/>zprávu vám dáti přicházím, jak spravit <br/>neštěstí bolestivé, přeosudné.</p>
			<p class="MLP-verse--I para-style-override-3">Slávo ty, pýcho všech, kdo odívají <br/>z&#160;ocele tuniku a&#160;diamantů, <br/>majáku, světlonoši, vůdce, hvězdo, <br/>polárko těch, co spánku zanechali <br/>líného, lůžek měkkých, s&#160;rozhodnutím <br/>nesnadné, krvavé a&#160;namáhavé <br/>řemeslo bludných rytířů provádět!</p>
			<p class="MLP-verse--I para-style-override-3">Hrdino, k&#160;tobě mluvím, jemuž nikdy <br/>nevzdáno dosti slávy, k&#160;tobě, mužný, <br/>přemoudrý done Quijote, jejž možno <br/>nádherou Manchi nazvat, Španěl hvězdou. <br/>Bytosti dřívější by opět došla <br/>z&#160;Tobosa krásná Dulcinea, <br/>třeba jen, aby zbrojnoš Sancho Panza <br/>tisíce tři a&#160;třistakrát se bičem <br/>přes zadek uhodil na kůži holou, <br/>a&#160;bolet musí jej a&#160;pálit, ba žhnout. <br/>Přemoženi tím všichni, kteří byli <br/>neštěstí původ, vznik i&#160;důvod sám, a<br/>poselství mé tím splněno, páni, k&#160;vám.</p>
			<p class="MLP-text">„Na to se chci vsadit!“ vzkřikl Sancho. „Ne třitisícekrát, ale ani třikrát se neuhodím, jako si nedám tři rány dýkou! Ďábel tě odnes za podobný rozkaz, to věru nevím, co má společného můj zadek s&#160;kouzly! Bůh ví, že neumí-li pan Merlín vysvobodit paní Dulcineu z&#160;Tobosa jinak, začarována půjde do hrobu.“ </p>
			<p class="MLP-text">Don Quijote na to: </p>
			<p class="MLP-text">„A&#160;já vás, pane ničemo, nacpaný česnekem, chytím a&#160;přivážu ke stromu nahého, jak vás matka zrodila, a&#160;vysázím vám ne tři tisíce tři sta, ale šest tisíc šest set ran tak hlučných, že je bude slyšeti na tři tisíce tři sta dostřelů; a&#160;ani necekněte, nebo z&#160;vás vyrazím duši!“</p>
			<p class="MLP-text">Po těchto slovech Merlín pravil: </p>
			<p class="MLP-text">„To se nesmí státi, neboť šlehy určené Sanchovi musí si dáti bez reptání a&#160;dobrovolně, kdy sám bude chtíti, neboť doba není stanovena; ale chce-li se z&#160;toho mučení vyplatiti pouze polovicí výprasku, může si dáti našlehat cizí rukou, třeba byla poněkud těžká.“</p>
			<p class="MLP-text">„Cizí, necizí, těžká nebo netěžká,“ zvolal Sancho, „na mne nesáhne žádná ruka. Cožpak jsem Dulcineu z&#160;Tobosa porodil, že moje zadnice má vykoupiti to, čím se prohřešily její oči? Jen ať to vezme na sebe můj pán, je to jeho věc, on ji za každým krokem jmenuje svým životem, jídlem i&#160;ochranou; ten by ji mohl a&#160;měl vykoupiti bičováním? A&#160;bičovat se? To si počkáte.“</p>
			<p class="MLP-text">Po těchto slovech povstala víla v&#160;stříbrném šatě, sedící vedle Merlínova ducha, odkryla jemnou roušku z&#160;líce a&#160;ukázala obličej, podle zdání všech velmi sličný, a&#160;s&#160;mužskými pohyby a&#160;hlasem ne zrovna něžným řekla přímo Sanchovi: </p>
			<p class="MLP-text">„Ó, neblahý zbrojnoši, prázdná hlavo, srdce dřevěné s&#160;nitrem z&#160;kamení a&#160;křemene, kdyby ti rozkázali, ničemo a&#160;násilníku, abys skočil z&#160;vysoké věže, kdyby na tobě žádali, ty zhoubo lidského rodu, abys pozřel tucet ropuch, dva tucty ještěrek a&#160;tři zmije, kdyby tě nutili, abys usmrtil svou ženu a&#160;děti strašnou a&#160;ostrou šavlí, nemohli bychom se diviti, že se bráníš a&#160;rozmýšlíš; ale že děláš okolky pro pouhé tři tisíce tři sta šlehů, které snese sebešpatnější školák každého měsíce, překvapí, udiví a&#160;zděsí soucitné srdce každého, kdo tě nyní slyší, i&#160;každého, kdo to jednou zví; podívej se, ty ničemné a&#160;tvrdohlavé zvíře, svýma vytřeštěnýma sovíma očima do mých zraků, podobných zářivým hvězdám, a&#160;uvidíš, jak se z&#160;nich řinou slzy, kapka po kapce i&#160;proudem, rozvírající krásná pole tváří mých v&#160;brázdy, cesty a&#160;silnice. Smiluj se, ty lupiči a&#160;nedobrá stvůro, nad mým kvetoucím mládím, vždyť mi není ještě dvacet let, pouze devatenáct a&#160;něco; mám snad skončit a&#160;uvadnout pod podobou vesnické holky? A&#160;jestli nyní tuto podobu nenesu, je to pouze, že pan Merlín, zde přítomný, prokázal mi zvláštní milost, aby tě dojala má krása, neboť slzy smutné krásy proměňují skály v&#160;bavlnu a&#160;tygry v&#160;ovečky. Jen se švihej do toho svého zadku, ty zbujný netvore, přemož svou lenost, která tě nutí jen k&#160;jídlu a&#160;zas k&#160;jídlu, a&#160;vysvoboď mé lepé tělo, mírnou moji duši a&#160;půvabný můj obličej; a&#160;nechceš-li se dáti pohnouti mnou a&#160;šlechetně se rozhodnouti, udělej to pro ubohého rytíře vedle sebe, svého pána, který s&#160;duší na jazyku, na palec ode rtů, jak vidím, očekává tvoji odpověď, krutou nebo mírnou, aby mu buď duše ulétla nebo se navrátila do žaludku.“</p>
			<p class="MLP-text">Při těchto slovech položil si don Quijote ruku na krk a&#160;řekl vévodovi: </p>
			<p class="MLP-text">„Bůh ví, pane, že Dulcinea řekla pravdu; duše mi vázne v&#160;hrdle jako plitka na samostřílu.“</p>
			<p class="MLP-text">„Co tomu říkáš, Sancho?“ tázala se vévodkyně. </p>
			<p class="MLP-text">„Opakuji, paní,“ řekl Sancho, „co jsem řekl: ty rány bičem odvítám.“</p>
			<p class="MLP-text">„Odmítám máte říci, Sancho, a&#160;ne odvítám,“ poznamenal vévoda.</p>
			<p class="MLP-text">„Nechte mne, Milosti,“ na to Sancho; „co bych dával pozor na takové drobnosti a&#160;mluvím-li tak či onak, popletly-li mě ony rány, které dostanu nebo si mám dát tak, že nevím ani, co mluvím a&#160;co dělám. Chtěl bych jen vědět od své paní doni Dulciney z&#160;Tobosa, kde ji takhle naučili prosit; chce, abych si rozbil tělo, a&#160;při tom mi říká prázdná hlavo, nezkrocené zvíře a&#160;dává mi jiná špatná jména, která aby si čert nechal líbit. Mám snad tělo z&#160;bronzu a&#160;týká se mne snad, aby byla vysvobozena, nebo ne? Co mi nabízí, aby mě získala? Spoustu jemného prádla, košil, čepic a&#160;střevíců, ačkoliv je nenosím? Ne, leda pár nadávek, ač zná zdejší přísloví: Osel, nese-li náklad zlata, lehce přejde i&#160;hory a&#160;Dary přemáhají i&#160;skály a&#160;k&#160;Bohu se modli a&#160;ruky nezavírej a&#160;Lepší jedno vezmi než dva dám ti. A&#160;můj pán, místo aby mě pohladil po zádech a&#160;polichotil mi, až bych změkl v&#160;bavlnu a&#160;vosk, vyhrožuje mi, že mne chytí, přiváže ke stromu a&#160;nabije dvojnásob. A&#160;ať to zarmoucené panstvo nezapomene, že si přeje, aby si našlehal nejen zbrojnoš, ale i&#160;vladař, a&#160;to se příčí, abych řekl, zdravému rozumu. Jen ať se naučí, u&#160;čerta, pokorně prositi a&#160;býti zdvořilé, časy se mění a&#160;lidé nemají vždy dobrou náladu. Jsem právě zdrcen, neboť jsem si rozškubal zelený kabát, a&#160;oni přijdou, abych si dobrovolně nasekal, po čemž toužím, jako abych byl u&#160;indiánů starostou.“</p>
			<p class="MLP-text">Vévoda na to: </p>
			<p class="MLP-text">„Opravdu, příteli Sancho, neobměkčíte-li se na zralý fík, nebudete vladařem. To by bylo pěkné, abych svým obyvatelům ostrova poslal krutého vládce s&#160;kamenným srdcem, jehož neobměkčí ani slzy trpících dívek, ani domluvy rozumných, mocných a&#160;starých čarodějů a&#160;vědců. Tedy, Sancho, buď se sešleháte sám, nebo se dáte sešlehat, nebo nedostanete ostrov.“</p>
			<p class="MLP-text">„Pane,“ zeptal se Sancho, „nedal byste mi dva dny na rozmyšlení, co bych spíše snesl?“</p>
			<p class="MLP-text">„Nikoliv,“ na to Merlín, „teď hned a&#160;na místě nutno určiti, jak celá událost dopadne; buď se Dulcinea zakleta opět v&#160;selku vrátí do jeskyně Montesínovy, nebo odejde do elysejských polí, kde se zdrží do doby, než bude počet šlehů dovršen.“</p>
			<p class="MLP-text">„Tedy, milý Sancho,“ pravila vévodkyně, „jen odvahu a&#160;vzpomeňte, že vás don Quijote živil; všichni mu musíme sloužiti a&#160;být mu vděčni za jeho dobrou povahu a&#160;odvážné činy. Odhodlejte se, synu, k&#160;tomu šlehání a&#160;ďábel ať táhne k&#160;čertu a&#160;bázeň k&#160;bázlivcům, neboť ‚s chutí do toho, půl díla hotovo‘, jak sám říkáte.“</p>
			<p class="MLP-text">Na ty řeči odpověděl Sancho nesmyslnou otázkou k&#160;Merlínovi: </p>
			<p class="MLP-text">„Řekněte mi, Milosti pane Merlíne, ďábelský posel, když tu byl, přinesl mému pánovi zprávu od pana Montesína a&#160;že má na něho můj pán čekat, protože se doví, jak lze vysvoboditi zakletou paní Dulcineu z&#160;Tobosa; ale neviděli jsme dosud ani Montesína, ani nikoho podobného.“ </p>
			<p class="MLP-text">Merlín na to: </p>
			<p class="MLP-text">„Milý Sancho, ďábel je hlupec a&#160;neobyčejný dareba; poslal jsem ho za vaším pánem se zprávou ode mne, ne od Montesína, neboť Montesín je ve své jeskyni a&#160;čeká či spíše touží po vysvobození, do kterého jest ještě daleko; je-li vám dlužen, nebo potřebujete-li s&#160;ním něco projednati, dopravím a&#160;zanesu vás, kam si přejete; nyní mi dejte slib na to pokání a&#160;pamatujte si, že prospěje vaší duši i&#160;tělu; duši pro šlechetný čin, který tím vykonáte, tělu proto, že máte dosti krve a&#160;neuškodí vám, když o&#160;trochu přijdete.“</p>
			<p class="MLP-text">„Máme na světě dost lékařů,“ řekl Sancho, „a ještě čarodějové se jim pletou do řemesla; nuže, poněvadž mě všichni nutí, ačkoliv já to nechápu, říkám tedy, že slibuji a&#160;dám si ty tři tisíce a&#160;tři sta ran, ale vymiňuji si, že se budu bít, kdy se mi bude chtít, a&#160;nikdo nebude mi předpisovat ani dni, ani dobu, a&#160;já se postarám, abych svůj slib vyplnil co nejdřív, aby svět měl zase radost ze sličnosti paní Dulciney z&#160;Tobosa, neboť vidím, že jest opravdu krásná, ač jsem tomu nevěřil. Dále si vymiňuji, že se nebudu muset bít až do krve a&#160;že rány, které mne snad nezasáhnou, budou mi také počítány. A&#160;kdybych se zmýlil, ať pan Merlín je počítá sám, a&#160;poněvadž ví všechno, ať mi oznámí, kolik se jich nedostává nebo o&#160;kolik je jich víc.“</p>
			<p class="MLP-text">„O&#160;tom, že je jich více, nebude nutné vás zpravovati,“ poznamenal Merlín, „neboť jakmile jich bude plný počet, bude paní Dulcinea ihned vysvobozena a&#160;přichvátá vděčně poděkovati a&#160;obdarovati milého Sancha za jeho službu. Nemusíte tedy se starati o&#160;šlehy scházející nebo přebývající, neboť Bůh nedej, abych někoho oklamal, a&#160;třeba o&#160;vlas.“</p>
			<p class="MLP-text">„Tak tedy, s&#160;pomocí boží,“ zvolal Sancho, „souhlasím se svým neštěstím a&#160;slibuji, že vyplním pokání za daných podmínek.“ </p>
			<p class="MLP-text">Sotva to dořekl, ozvala se opět hudba a&#160;výstřely z&#160;nesčíslných pušek a&#160;don Quijote uchopil Sancha do náruče a&#160;zlíbal ho tisíckrát na čelo a&#160;tváře. Vévoda, vévodkyně a&#160;ostatní přítomní jásali a&#160;vůz odjížděl; když sličná Dulcinea míjela vévodské manžely, uklonila hlavu a&#160;Sanchovi vysekla notnou poklonu.</p>
			<p class="MLP-text">Zatím se blížilo veselé a&#160;usměvavé jitro; květy na polích rozkvetly a&#160;povstaly, tekutý křišťál pramenů, bzuče mezi bílými a&#160;hnědými křeménky, pospíchal splatit daň řekám, které jej čekaly. Země byla radostná, obloha jasná, vzduch čistý, slunce zářivé a&#160;vše dohromady i&#160;každá věc zvlášť ukazovala, že den, který šlapal jitřence na vlečku, bude krásný a&#160;jasný. A&#160;vévodští manželé blaženi, že se jim šťastně zdařil jejich vtipný úmysl, odešli do zámku rozhodnuti, že v&#160;žertu budou pokračovati, neboť je bavil nade vše.</p>
			<p class="MLP-text-doprava--I">(Konec knihy třetí)</p>
			<p class="MLP-text-doprava--I para-style-override-1"><span></span></p>
		</div>
</body>
</html>