<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLII\.o&nbsp;tom, jak don Quijote napomenul Sancha Panzu, než se odebral vládnout na ostrov, i&nbsp;o&nbsp;jiných veledůležitých věcech\.">
    <meta name="apple-mobile-web-app-capable" content="yes">
    <title>KAPITOLA XLII.o&nbsp;tom, jak don Quijote napomenul Sancha Panzu, než se odebral vládnout na ostrov, i&nbsp;o&nbsp;jiných veledůležitých věcech.</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_051.html">
    <link rel="next" href="./don_quijote_053.html">
    <meta name="nb-order" content="51">
    <link rel="self" href="don_quijote_052.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-24a1348">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1467" data-nb-chars="8719">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_051.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="20" data-nb-chars="129"><span class="idea" data-nb-ref-number="1" id="idea1" data-nb-words="20" data-nb-chars="129">KAPITOLA XLII.o&nbsp;tom, jak don Quijote napomenul Sancha Panzu, než se odebral vládnout na ostrov, i&nbsp;o&nbsp;jiných veledůležitých věcech.</span></h1>
        <section>
          <p class="chunk" data-nb-ref-number="2" data-nb-words="83" data-nb-chars="498"><span class="idea" data-nb-ref-number="2" id="idea2" data-nb-words="83" data-nb-chars="498">Se&nbsp;šťastným a&nbsp;rozkošným výsledkem dobrodružství s&nbsp;Doloridou byli vévoda a&nbsp;vévodkyně tak spokojeni, že&nbsp;se&nbsp;rozhodli v&nbsp;žertech pokračovat, vidouce, že&nbsp;i&nbsp;nadále budou brány za&nbsp;bernou minci. Tudíž dali svým služebníkům a&nbsp;poddaným pokyny a&nbsp;rozkazy, jak se&nbsp;chovat k&nbsp;Sanchovi za&nbsp;jeho vlády na&nbsp;slíbeném ostrově, a&nbsp;druhého dne, to&nbsp;jest v&nbsp;den po&nbsp;letu Clavileñově, řekl vévoda Sanchovi, aby se&nbsp;připravil a&nbsp;přichystal jít vladařit, neboť prý ostrované naň již čekají jako na&nbsp;májový déšť. Sancho se&nbsp;poklonil řka:</span></p>
          <p class="chunk" data-nb-ref-number="3" data-nb-words="81" data-nb-chars="441"><span class="idea" data-nb-ref-number="3" id="idea3" data-nb-words="81" data-nb-chars="441">„Od chvíle, kdy jsem sestoupil z&nbsp;nebes a&nbsp;z&nbsp;jejich výše spatřil zemi a&nbsp;uviděl ji&nbsp;tak malou, přešla mě&nbsp;z&nbsp;velké části má&nbsp;velká chuť být vladařem. Neboť jaká sláva je&nbsp;vládnout zrnku hořčice a&nbsp;jaké důstojenství nebo moc řídit půl tuctu lidí velkých jako lískový ořech; vskutku, nezdálo se&nbsp;mi&nbsp;jich být více na&nbsp;zemi. Kdyby mi&nbsp;Vaše Milost laskavě dala kousíček nebe, a&nbsp;třebas by&nbsp;bylo jen půl míle, vzal bych jej raději než největší ostrov na&nbsp;světě.“</span></p>
          <p class="chunk" data-nb-ref-number="4" data-nb-words="52" data-nb-chars="328"><span class="idea" data-nb-ref-number="4" id="idea4" data-nb-words="52" data-nb-chars="328">„Hleďte, příteli Sancho,“ odpověděl vévoda, „nemohu nikomu dát nebe ani co&nbsp;by&nbsp;za&nbsp;nehet, neboť takový dar a&nbsp;milost jsou vyhrazeny Bohu jedinému. Dávám vám, co&nbsp;vám mohu dát, totiž řádný ostrov, kulaťoučký a&nbsp;dobře stavěný a&nbsp;neobyčejně úrodný a&nbsp;bohatý, kde – dovedete-li pracovat – můžete pozemským bohatstvím vysloužit si&nbsp;nebeské.“</span></p>
          <p class="chunk" data-nb-ref-number="5" data-nb-words="41" data-nb-chars="239"><span class="idea" data-nb-ref-number="5" id="idea5" data-nb-words="41" data-nb-chars="239">„Dobře tedy,“ odvětil Sancho, „dejte mi&nbsp;ten ostrov a&nbsp;já budu hledět být vladařem takovým, abych došel nebe vzdor všem darebákům. Nedělám to, abych se&nbsp;povznesl ze&nbsp;svého stavu a&nbsp;stal se&nbsp;něčím více, ale abych okusil, jak chutná být vladařem.“</span></p>
          <p class="chunk" data-nb-ref-number="6" data-nb-words="51" data-nb-chars="301"><span class="idea" data-nb-ref-number="6" id="idea6" data-nb-words="51" data-nb-chars="301">„Okusíte-li to&nbsp;jednou, Sancho,“ pravil vévoda, „obětujete všechno za&nbsp;vladaření, neboť není sladší věcí než rozkazovat a&nbsp;být poslouchán. Jistě, až&nbsp;se&nbsp;stane váš pán císařem, a&nbsp;jistě jím bude, jak poměry ukazují, císařství mu&nbsp;už&nbsp;nikdo neodejme a&nbsp;bude ho&nbsp;trápit a&nbsp;tížit v&nbsp;duchu, že&nbsp;není už&nbsp;dávno císařem.“</span></p>
          <p class="chunk" data-nb-ref-number="7" data-nb-words="14" data-nb-chars="85"><span class="idea" data-nb-ref-number="7" id="idea7" data-nb-words="14" data-nb-chars="85">„Pane,“ odvětil Sancho, „myslím, že&nbsp;je&nbsp;dobré vládnout, a&nbsp;třebas i&nbsp;jen stádu dobytka.“</span></p>
          <p class="chunk" data-nb-ref-number="8" data-nb-words="48" data-nb-chars="281"><span class="idea" data-nb-ref-number="8" id="idea8" data-nb-words="48" data-nb-chars="281">„Ať mě&nbsp;pochovají s&nbsp;vámi, Sancho,“ na&nbsp;to&nbsp;vévoda, „ale vy&nbsp;víte všecko! Doufám, že&nbsp;budete vladařem takovým, jak váš rozum slibuje. Budiž tedy, vězte, že&nbsp;už&nbsp;ráno se&nbsp;odebéřete vládnout na&nbsp;ostrov. Dnes večer vám přichystají náležitý šat, jejž budete nosit, a&nbsp;vše nutné k&nbsp;vašemu odjezdu.“</span></p>
          <p class="chunk" data-nb-ref-number="9" data-nb-words="14" data-nb-chars="89"><span class="idea" data-nb-ref-number="9" id="idea9" data-nb-words="14" data-nb-chars="89">„Ať si&nbsp;mě&nbsp;obléknou,“ pravil Sancho, „jak chtějí; ať&nbsp;nosím cokoliv, zůstanu Sancho Panza.“</span></p>
          <p class="chunk" data-nb-ref-number="10" data-nb-words="55" data-nb-chars="337"><span class="idea" data-nb-ref-number="10" id="idea10" data-nb-words="55" data-nb-chars="337">„To je&nbsp;pravda,“ řekl vévoda, „ale šat se&nbsp;má&nbsp;řídit podle úřadu nebo důstojenství a&nbsp;nebylo by&nbsp;dobře, aby se&nbsp;právník oblékal jako voják, ani voják jako kněz. Vy, Sancho, budete oblečen částečně jako učenec, částečně jako vojevůdce, poněvadž na&nbsp;ostrově, který vám dávám, je&nbsp;potřebí stejně učenosti jako zbraní a&nbsp;stejně zbraní jako učenosti.“</span></p>
          <p class="chunk" data-nb-ref-number="11" data-nb-words="30" data-nb-chars="179"><span class="idea" data-nb-ref-number="11" id="idea11" data-nb-words="30" data-nb-chars="179">„Učený moc nejsem,“ na&nbsp;to&nbsp;Sancho, „protože neznám ani abecedu; ale k&nbsp;dobrému vladaření stačí držet se&nbsp;Krista. Zbraní, jež mi&nbsp;dáte, budu užívat, pokud nepadnu, a&nbsp;pak pomoz Pánbůh!“</span></p>
          <p class="chunk" data-nb-ref-number="12" data-nb-words="12" data-nb-chars="82"><span class="idea" data-nb-ref-number="12" id="idea12" data-nb-words="12" data-nb-chars="82">„Budete-li toto mít na&nbsp;paměti,“ pravil vévoda, „nemůžete, Sancho, v&nbsp;ničem chybit.“</span></p>
          <p class="chunk" data-nb-ref-number="13" data-nb-words="60" data-nb-chars="322"><span class="idea" data-nb-ref-number="13" id="idea13" data-nb-words="60" data-nb-chars="322">Zatím přišel don Quijote, a&nbsp;zvěděv, co&nbsp;se&nbsp;děje i&nbsp;jak rychle má&nbsp;nastoupit Sancho své vladaření, s&nbsp;vévodovým svolením vzal jej za&nbsp;ruku a&nbsp;odešel s&nbsp;ním do&nbsp;svého pokoje, aby mu&nbsp;poradil, jak si&nbsp;vést ve&nbsp;svém úřadě. Vešed do&nbsp;pokoje, zavřel dveře za&nbsp;sebou a&nbsp;přinutil téměř násilím Sancha, aby usedl vedle něho. Pak mu&nbsp;vážně pravil:</span></p>
          <p class="chunk" data-nb-ref-number="14" data-nb-words="272" data-nb-chars="1622"><span class="idea" data-nb-ref-number="14" id="idea14" data-nb-words="272" data-nb-chars="1622">„Nekonečné díky vzdávám nebi, příteli Sancho, že&nbsp;se&nbsp;ti&nbsp;zdařilo dojít štěstí dříve, než jsem svůj dobrý osud potkal já. Chtěl jsem ti&nbsp;zaplatiti tvé služby a&nbsp;čekal jsem na&nbsp;své štěstí a&nbsp;zatím jsem teprv na&nbsp;jeho počátku, kdežto ty, předčasně a&nbsp;proti rozumnému očekávání, dosáhls odměny svých přání. Jiní podplácejí, obtěžují, prosím, pracují dnem i&nbsp;nocí, dožadují se&nbsp;a&nbsp;závodí, a&nbsp;přece nedosáhnou toho, oč&nbsp;usilují; přijde jiný, neví ani jak, a&nbsp;dostane se&nbsp;mu&nbsp;úřadu a&nbsp;hodnosti, o&nbsp;niž se&nbsp;mnozí ucházeli; zde se&nbsp;dobře hodí přísloví, že&nbsp;dobré i&nbsp;zlé čeká na&nbsp;ctižádostivé. Ty, který proti mně jsi hlupák, bez časného vstávání a&nbsp;nočního bdění, beze všeho přičinění, pouhým vánkem, který k&nbsp;tobě zavál z&nbsp;potulného rytířství, stal ses vladařem ostrova jakoby nic. To&nbsp;vše ti&nbsp;říkám, Sancho, abys nepřičítal milost, jíž jsi dosáhl, svým zásluhám, ale abys děkoval nebesům, která klidně řídí věci, a&nbsp;také povolání rytířskému, jež v&nbsp;sobě obsahuje vznešenost. Otevři srdce víře v&nbsp;to, co&nbsp;ti&nbsp;pravím, a&nbsp;poslouchej, synu, pozorně mne, svého Katona, který ti&nbsp;chce poradit a&nbsp;být ti&nbsp;Severkou, vedoucí tě&nbsp;do&nbsp;jistého přístavu z&nbsp;bouřlivého moře, na&nbsp;něž se&nbsp;vydáš. Neboť úřady a&nbsp;vysoké hodnosti nejsou nic jiného než hluboké zátoky zmatků. Zaprvé, synu, musíš se&nbsp;báti Boha; v&nbsp;bázni boží je&nbsp;moudrost, a&nbsp;budeš-li moudrý, nemůžeš v&nbsp;ničem pochybit. Zadruhé, uvědom si, co&nbsp;jsi, snaže se&nbsp;poznat sám sebe, což je&nbsp;nejnesnadnějším poznáním, jež si&nbsp;lze představiti. Budeš-li se&nbsp;znáti, nebudeš se&nbsp;nafukovati jako žába, která se&nbsp;chtěla srovnávat s&nbsp;volem. Kdybys to&nbsp;dělal, vzpomínka, že&nbsp;jsi doma pásal prasata, bude ti&nbsp;jako ošklivé nohy pod chvostem tvého bláznovství.“</span></p>
          <p class="chunk" data-nb-ref-number="15" data-nb-words="38" data-nb-chars="220"><span class="idea" data-nb-ref-number="15" id="idea15" data-nb-words="38" data-nb-chars="220">„To je&nbsp;pravda,“ odpověděl Sancho, „ale to&nbsp;bylo, když jsem byl hochem; později, jako mladík, pásl jsem husy a&nbsp;ne prasata. Ale zdá se&nbsp;mi, že&nbsp;na&nbsp;tomhle nezáleží, neboť ne&nbsp;všichni, kdo vládnou, pocházejí z&nbsp;královského rodu.“</span></p>
          <p class="chunk" data-nb-ref-number="16" data-nb-words="277" data-nb-chars="1640"><span class="idea" data-nb-ref-number="16" id="idea16" data-nb-words="277" data-nb-chars="1640">„Zajisté,“ odvětil don Quijote, „a proto ti, kdo nejsou šlechtici původem, mají provázeti důstojnost svého úřadu mírnou laskavostí, která vedena rozvážností je&nbsp;uchrání zlomyslného šepotu, jemuž neujde žádný stav. Buď pyšen, Sancho, na&nbsp;nízkost svého původu a&nbsp;nestyď se&nbsp;říkat, že&nbsp;pocházíš ze&nbsp;sedláků – tak vida, že&nbsp;se&nbsp;pro to&nbsp;nezlobíš, nikdo tě&nbsp;tím nebude zlobit, ba&nbsp;bude ti&nbsp;k&nbsp;větší cti býti pokorným poctivcem než pyšným hříšníkem. Nespočetní jsou ti, kdo z&nbsp;nízkého rodu zrozeni došli nejvyšších hodností v&nbsp;církvi a&nbsp;státu; na&nbsp;důkaz toho mohl bych ti&nbsp;dáti tolik příkladů, že&nbsp;by&nbsp;tě&nbsp;unavily. Pohleď, Sancho, budeš-li se&nbsp;spravovati ctností a&nbsp;honositi se&nbsp;činy ctnostnými, není třeba, abys záviděl těm, kdo měli za&nbsp;předky knížata a&nbsp;šlechtice, neboť krev se&nbsp;dědí, ale ctnosti se&nbsp;těžce nabývá a&nbsp;ctnost sama o&nbsp;sobě platí více než krev. Stane-li se&nbsp;následkem toho kdy, že&nbsp;tě&nbsp;přijde na&nbsp;ostrově navštívit někdo z&nbsp;tvých příbuzných, nevyháněj ho, ani neurážej, ale přijmi, pohosti a&nbsp;obdaruj; tak se&nbsp;zachováš nebi, jež nemá rádo, aby někdo pohrdal tím, co&nbsp;stvořilo, a&nbsp;naplníš, i&nbsp;čím jsi povinen přírodě zákony řízené. Vezmeš-li si&nbsp;k&nbsp;sobě svou ženu (neboť není dobře, aby vladaři byli dlouho bez manželek), poučuj ji, napomínej a&nbsp;zbav ji&nbsp;její původní hrubosti: vše, co&nbsp;moudrý vladař získá, obyčejně zkazí a&nbsp;utratí hrubá a&nbsp;hloupá žena. Jestliže ovdovíš (což se&nbsp;může státi) a&nbsp;budeš-li moci dík svému úřadu hledati ženu lepší, neber si&nbsp;takovou, aby ti&nbsp;byla za&nbsp;udici a&nbsp;vnadidlo. Neboť vpravdě ti&nbsp;říkám, že&nbsp;za&nbsp;vše, co&nbsp;žena soudcova přijme, bude se&nbsp;musit její manžel zodpovídati v&nbsp;sídle posledním, kde po&nbsp;smrti čtyřnásobně zaplatí účty, o&nbsp;které se&nbsp;zaživa nestaral.</span></p>
          <p class="chunk" data-nb-ref-number="17" data-nb-words="237" data-nb-chars="1457"><span class="idea" data-nb-ref-number="17" id="idea17" data-nb-words="237" data-nb-chars="1457">Nikdy se&nbsp;nedej vésti zákonem zvůle, poněvadž to&nbsp;dělají hlupáci, kteří se&nbsp;mají za&nbsp;chytráky. Ať&nbsp;slzy chuďasovy v&nbsp;tobě probouzejí více soustrasti, nikoliv však více práva než důvody bohatcovy. Snaž se&nbsp;odkrýt pravdu mezi sliby a&nbsp;dary bohatého jako v&nbsp;nářku a&nbsp;naléhání chudého. Když je&nbsp;možno a&nbsp;hodno užíti laskavosti, neuvaluj celou přísnost zákona na&nbsp;viníka, neboť pověst soudce přísného není lepší než pověst soudce milosrdného. Jestliže snad nakloníš váhu spravedlnosti, ať&nbsp;to&nbsp;není pod tíží daru, ale pod tíží slitování. Přijde-li ti&nbsp;souditi při některého tvého nepřítele, přestaň mysliti na&nbsp;svou urážku a&nbsp;mysli na&nbsp;právo případu. Ať&nbsp;tě&nbsp;vášeň vlastní neoslepuje ve&nbsp;při cizí; neboť chyby, kterých by&nbsp;ses tehdy dopustil, byly by&nbsp;většinou bez nápravy; pakliže bys je&nbsp;mohl napravit, bylo by&nbsp;to&nbsp;na&nbsp;škodu tvé pověsti, ba&nbsp;i&nbsp;svého jmění. Přijde-li hezká žena žádat tě&nbsp;o&nbsp;spravedlnost, nehleď na&nbsp;její slzy a&nbsp;neposlouchej její nářek a&nbsp;rozvaž dlouze podstatu její žádosti, nechceš-li, aby tvůj rozum vzal za&nbsp;své v&nbsp;jejím nářku a&nbsp;tvá dobrota v&nbsp;jejím vzdychání. Nekárej slovy ty, jež máš trestat skutky, neboť nešťastnému stačí trest sám a&nbsp;netřeba k&nbsp;němu přidávat zlé řeči. Viníka, kterého stihne tvá spravedlnost, pokládej za&nbsp;ubožáka stiženého okolnostmi zkažené přirozenosti naší, a&nbsp;pokud jen budeš moci bez újmy strany protivné, buď milosrdný a&nbsp;mírný; neboť, ač&nbsp;boží vlastnosti jsou všecky stejné, více září a&nbsp;vyniká pro náš pohled boží milosrdenství než boží spravedlnost.</span></p>
          <p class="chunk" data-nb-ref-number="18" data-nb-words="82" data-nb-chars="469"><span class="idea" data-nb-ref-number="18" id="idea18" data-nb-words="82" data-nb-chars="469">Budeš-li poslušen těch naučení a&nbsp;pravidel, Sancho, dlouhého věku se&nbsp;dožiješ, tvá pověst bude věčná, odměna vrchovatá, štěstí nevýslovné, oženíš své syny podle své vůle, oni a&nbsp;vnuci dosáhnou titulů, budeš žít v&nbsp;klidu a&nbsp;míru s&nbsp;lidmi a&nbsp;na posledních krocích života stihne tě&nbsp;krok smrti v&nbsp;zralém a&nbsp;blaženém stáří a&nbsp;zatlačí ti&nbsp;oči něžné a&nbsp;jemné ruce tvých pravnuků. Co&nbsp;jsem ti&nbsp;dosud řekl, jsou naučení k&nbsp;ozdobě tvého ducha. Poslyš nyní tak, jež mají sloužiti k&nbsp;ozdobě těla.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_053.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>