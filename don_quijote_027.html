<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XIX\.o&nbsp;příběhu zamilovaného pastýře a&nbsp;o&nbsp;jiných opravdu pěkných příhodách\.">
    <meta name="apple-mobile-web-app-capable" content="yes">
    <title>KAPITOLA XIX.o&nbsp;příběhu zamilovaného pastýře a&nbsp;o&nbsp;jiných opravdu pěkných příhodách.</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miguel de Cervantes Saavedra: Důmyslný rytíř Don Quijote de la Mancha II">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Důmyslný rytíř Don Quijote de la Mancha II">
    <meta property="og:title" content="Důmyslný rytíř Don Quijote de la Mancha II">
    <meta property="og:type" content="book">
    <meta property="og:book:author" content="Miguel de Cervantes Saavedra">
    <meta property="twitter:title" content="Miguel de Cervantes Saavedra: Důmyslný rytíř Don Quijote de la Mancha II">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_026.html">
    <link rel="next" href="./don_quijote_028.html">
    <meta name="nb-order" content="26">
    <link rel="self" href="don_quijote_027.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-f1592f7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1886" data-nb-chars="11400">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="11" data-nb-chars="81"><span class="idea" data-nb-ref-number="1" id="idea1" data-nb-words="11" data-nb-chars="81">KAPITOLA XIX.o&nbsp;příběhu zamilovaného pastýře a&nbsp;o&nbsp;jiných opravdu pěkných příhodách.</span></h1>
        <section>
          <p class="chunk" data-nb-ref-number="2" data-nb-words="152" data-nb-chars="867"><span class="idea" data-nb-ref-number="2" id="idea2" data-nb-words="152" data-nb-chars="867">Don Quijote ještě nedaleko vsi dona Diega potkal dva muže, duchovní nebo studenty, a&nbsp;dva venkovany jedoucí na&nbsp;čtyřech oslech. Jeden ze&nbsp;studentů vezl s&nbsp;sebou v&nbsp;ranečku ze&nbsp;zeleného plátna něco bílého prádla a&nbsp;dva páry vlněných punčoch, druhý měl pouze dva nové kordy na&nbsp;šerm s&nbsp;koženými váčky na&nbsp;špičce. Venkované vezli různé věci, svědčící, že&nbsp;jedou z&nbsp;nákupu z&nbsp;velkého města domů do&nbsp;vsi; studenti i&nbsp;venkované se&nbsp;podivili donu Quijotovi jako každý, kdo jej spatřil, a&nbsp;toužili seznámiti se&nbsp;s&nbsp;mužem tak se&nbsp;lišícím od&nbsp;ostatních. Don Quijote je&nbsp;pozdravil a&nbsp;seznav, že&nbsp;mají společnou cestu, nabídl se&nbsp;jim za&nbsp;společníka, prose je, aby jeli volněji, neboť jejich osli vykračovali si&nbsp;bystřeji než jeho kůň. A&nbsp;aby je&nbsp;získal, řekl jim, že&nbsp;je&nbsp;potulný rytíř, který všude vyhledává ve&nbsp;světě dobrodružství, a&nbsp;pověděl jim, že&nbsp;se&nbsp;jmenuje don Quijote de&nbsp;la&nbsp;Mancha a&nbsp;že je&nbsp;zván Lví rytíř.</span></p>
          <p class="chunk" data-nb-ref-number="3" data-nb-words="30" data-nb-chars="176"><span class="idea" data-nb-ref-number="3" id="idea3" data-nb-words="30" data-nb-chars="176">To&nbsp;vše připadalo vesničanům, jako by&nbsp;hovořil řecky nebo turecky, ale studenti ihned uhodli, že&nbsp;je&nbsp;don Quijote trochu pomatený; přesto však se&nbsp;mu&nbsp;obdivovali a&nbsp;jeden z&nbsp;nich řekl:</span></p>
          <p class="chunk" data-nb-ref-number="4" data-nb-words="33" data-nb-chars="211"><span class="idea" data-nb-ref-number="4" id="idea4" data-nb-words="33" data-nb-chars="211">„Nemáte-li určitého cíle, pane rytíři (ti, kdož se&nbsp;vydávají za&nbsp;dobrodružstvím, jej obyčejně nemají), pojeďte s&nbsp;námi, Milosti, a&nbsp;spatříte nejkrásnější a&nbsp;nejbohatší svatbu, jaká se&nbsp;kdy slavila v&nbsp;Manche a&nbsp;v&nbsp;okolí.“</span></p>
          <p class="chunk" data-nb-ref-number="5" data-nb-words="13" data-nb-chars="78"><span class="idea" data-nb-ref-number="5" id="idea5" data-nb-words="13" data-nb-chars="78">Don Quijote se&nbsp;otázal, bude-li to&nbsp;svatba nějakého velmože, když ji&nbsp;tak velebí.</span></p>
          <p class="chunk" data-nb-ref-number="6" data-nb-words="297" data-nb-chars="1816"><span class="idea" data-nb-ref-number="6" id="idea6" data-nb-words="297" data-nb-chars="1816">„Ne,“ odpověděl student, „bude to&nbsp;svatba jen sedláka se&nbsp;selkou, on&nbsp;jest však nejbohatší v&nbsp;celém zdejším okolí a&nbsp;ona krásná, že&nbsp;krásnější není k&nbsp;nalezení. Přípravy k&nbsp;svatbě, která se&nbsp;má&nbsp;konati na&nbsp;lučině u&nbsp;vsi, ze&nbsp;které pochází nevěsta, nazývaná krásnou Quiterií, jsou velkolepé; ženich se&nbsp;jmenuje Camacho; nevěstě je&nbsp;osmnáct let a&nbsp;ženichovi dvaadvacet. Oba jsou pro sebe jako stvořeni, ačkoliv někteří pomlouvači tvrdí, že&nbsp;rod krásné Quiterie je&nbsp;vznešenější než rod Camachův; dnes ovšem na&nbsp;tom málo záleží, poněvadž bohatství znamená nejvíce. Camacho je&nbsp;opravdu štědrý, dal vybudovati loubí nad celou loukou, takže slunce stěží se&nbsp;prodere, chce-li se&nbsp;podívati na&nbsp;trávu, kterou je&nbsp;louka pokryta. Bude se&nbsp;tam tančiti s&nbsp;meči i&nbsp;drobnými rolničkami, neboť v&nbsp;jeho vsi takové tance znají. O&nbsp;dupáku se&nbsp;nezmiňuji, neboť jich k&nbsp;němu nazval, až&nbsp;Pánbůh brání; avšak žádná z&nbsp;těch věcí, o&nbsp;kterých jsem vyprávěl, nebude na&nbsp;svatbě tak důležitá jako to, co&nbsp;při nich podnikne odmítnutý Basilio. Je&nbsp;to&nbsp;mladý pastýř z&nbsp;téže vsi co&nbsp;Quiteria a&nbsp;má dům vedle domu rodičů Quiteriiných; toho využil Amor, aby obnovil zapomenutou lásku Pyrama a&nbsp;Thisby, neboť Basilio se&nbsp;zamiloval do&nbsp;Quiterie ještě jako útlé dítě a&nbsp;ona splácela jeho touhu počestnou laskavostí, takže si&nbsp;celá ves veselá vyprávěla o&nbsp;lásce dětí Basilia a&nbsp;Quiterie. Když dorostli, otec Quiteriin zakázal Basiliovi obvyklé návštěvy v&nbsp;svém domě, a&nbsp;aby se&nbsp;zbavil ustavičného hlídání, rozhodl se&nbsp;provdati svoji dceru za&nbsp;bohatého Camacha; Basiliovi ji&nbsp;dáti nechtěl, neboť štěstí mu&nbsp;nebylo tak příznivo jako příroda. Přiznávám bez závisti, že&nbsp;je&nbsp;to&nbsp;nejvtipnější chlapec, jakého znám, metá skvěle tyčí, znamenitě zápasí a&nbsp;hraje v&nbsp;míč, běhá jako kamzík, skáče lépe než koza, koulí kuželky, jako by&nbsp;čaroval, zpívá jako skřivan, hraje na&nbsp;kytaru, že&nbsp;téměř mluví, a&nbsp;především výborně zná šerm.“</span></p>
          <p class="chunk" data-nb-ref-number="7" data-nb-words="34" data-nb-chars="215"><span class="idea" data-nb-ref-number="7" id="idea7" data-nb-words="34" data-nb-chars="215">„Pro tuto jedinou přednost,“ poznamenal don Quijote, „by ten mladík měl dostati za&nbsp;ženu nejen krásnou Quiterii, ale samu královnu Ginebru, kdyby ještě žila, přes odpor Lanzarota a&nbsp;všech jiných, kteří by&nbsp;mu&nbsp;bránili.“</span></p>
          <p class="chunk" data-nb-ref-number="8" data-nb-words="60" data-nb-chars="338"><span class="idea" data-nb-ref-number="8" id="idea8" data-nb-words="60" data-nb-chars="338">„To by&nbsp;měla slyšet moje žena,“ řekl Sancho Panza pozorně naslouchající, „neboť ona tvrdí, že&nbsp;si&nbsp;každý má&nbsp;vzít jen sobě rovnou, a&nbsp;zastává přísloví: Vrána k&nbsp;vráně sedá. Přál bych si, aby si&nbsp;ten milý Basilio, který se&nbsp;mi&nbsp;líbí, vzal tu&nbsp;paní Quiterii, aby se&nbsp;potěšili a&nbsp;měli dobře ti, kteří nepřejí sňatku milenců,“ (toto myslil ovšem naopak).</span></p>
          <p class="chunk" data-nb-ref-number="9" data-nb-words="186" data-nb-chars="1115"><span class="idea" data-nb-ref-number="9" id="idea9" data-nb-words="186" data-nb-chars="1115">„Kdyby se&nbsp;mohli vzíti všichni, kdo se&nbsp;mají rádi,“ řekl don Quijote, „přestalo by&nbsp;právo rodičů rozhodovati o&nbsp;sňatku svých dětí; potom by&nbsp;si&nbsp;dcery zvolily za&nbsp;manžela třeba sluhu svého otce nebo nafoukaného a&nbsp;nastrojeného mladíčka z&nbsp;ulice a&nbsp;možná i&nbsp;ničemného rváče, neboť láska zaslepuje rozvahu, které je&nbsp;nutně třeba při změně stavu; ve&nbsp;stavu manželském je&nbsp;velké nebezpečí, že&nbsp;se&nbsp;zmýlíme, a&nbsp;je třeba velké opatrnosti a&nbsp;ochrany boží, abychom se&nbsp;nezklamali. Chce-li se&nbsp;někdo vydati na&nbsp;dlouhou cestu a&nbsp;je rozumný, najde si&nbsp;nějakého řádného a&nbsp;příjemného společníka, který by&nbsp;jej doprovázel; proč nemá totéž učiniti člověk, který má&nbsp;celý svůj život až&nbsp;do&nbsp;smrti tráviti s&nbsp;druhým, zvláště když jej má&nbsp;tento provázeti na&nbsp;lože, za&nbsp;stůl a&nbsp;všude, jako žena činí? Žena není zbožím, které je&nbsp;možno koupiti, vrátiti, prodati nebo vyměniti, ale bytostí neodlučitelnou až&nbsp;do&nbsp;konce života; jest smyčkou, která se&nbsp;stane gordickým uzlem, vložíš-li si&nbsp;ji&nbsp;na&nbsp;krk, a&nbsp;ten není možno rozvázati jinak leč smrtí. O&nbsp;tomto tématu bych mohl hovořiti déle, ale zdržuje mě&nbsp;zvědavost na&nbsp;další osudy Basiliovy, může-li nám je&nbsp;pan licenciát vylíčiti.“</span></p>
          <p class="chunk" data-nb-ref-number="10" data-nb-words="10" data-nb-chars="70"><span class="idea" data-nb-ref-number="10" id="idea10" data-nb-words="10" data-nb-chars="70">Student, bakalář či&nbsp;licenciát, jak jej nazýval don Quijote, odpověděl:</span></p>
          <p class="chunk" data-nb-ref-number="11" data-nb-words="89" data-nb-chars="523"><span class="idea" data-nb-ref-number="11" id="idea11" data-nb-words="89" data-nb-chars="523">„Nevím více o&nbsp;něm, nežli že&nbsp;od&nbsp;oné chvíle, kdy se&nbsp;dozvěděl o&nbsp;svatbě krásné Quiterie s&nbsp;bohatým Camachem, nikdo ho&nbsp;nespatřil usmířit se&nbsp;nebo rozumně promluviti; stále je&nbsp;zadumán, smuten, rozmlouvá sám se&nbsp;sebou, patrně se&nbsp;pomátl; jí&nbsp;velmi málo, pouze ovoce, a&nbsp;spí-li vůbec, tak v&nbsp;polích na&nbsp;zemi jako divoké zvíře; časem vzhlédne k&nbsp;obloze nebo tupě se&nbsp;zadívá na&nbsp;jedno místo, takže připomíná sochu v&nbsp;šatu, kterým vítr pohazuje. Jeho hluboká láska jest zřejmá a&nbsp;strachujeme se, že&nbsp;manželský slib krásné Quiterie bude jeho smrtí.“</span></p>
          <p class="chunk" data-nb-ref-number="12" data-nb-words="113" data-nb-chars="642"><span class="idea" data-nb-ref-number="12" id="idea12" data-nb-words="113" data-nb-chars="642">„Bůh to&nbsp;zařídí,“ řekl Sancho, „neboť raní-li, tak také vyléčí, a&nbsp;nikdo nemůže říci, co&nbsp;se&nbsp;zítra stane; je&nbsp;to&nbsp;ještě hezkých pár hodin a&nbsp;mnohdy za&nbsp;jedinou chvilku spadne i&nbsp;chalupa; často jsem viděl, že&nbsp;pršelo a&nbsp;zároveň svítilo slunce, a&nbsp;mnohý večer klidně usne a&nbsp;ráno se&nbsp;už&nbsp;neprobudí. Řekněte mi, může se&nbsp;někdo chlubit, že&nbsp;zarazil hřebík do&nbsp;kola osudu? Ne, a&nbsp;mezi ‚ano‘ a&nbsp;‚ne‘ ženy neodvážil bych se&nbsp;položiti ani špičku špendlíku, že&nbsp;by&nbsp;se&nbsp;tam nevešel. Jestli Quiterie miluje Basilia celým svým srdcem, má&nbsp;celý pytel naděje, neboť láska prý se&nbsp;dívá brýlemi, že&nbsp;jimi vidí zlato místo mědi, bohatství místo chudoby a&nbsp;perly namísto blikavých očí.“</span></p>
          <p class="chunk" data-nb-ref-number="13" data-nb-words="37" data-nb-chars="211"><span class="idea" data-nb-ref-number="13" id="idea13" data-nb-words="37" data-nb-chars="211">„Ať tě&nbsp;čert vezme, Sancho, přestaň již!“ zvolal don Quijote. „Jak začneš s&nbsp;příslovími a&nbsp;rčeními, nedočká se&nbsp;nikdo konce, leda Jidáš, který tě&nbsp;vezme. Řekni mi, hlupče, jak ty&nbsp;můžeš mluviti o&nbsp;hřebu, kolu a&nbsp;jiném?“</span></p>
          <p class="chunk" data-nb-ref-number="14" data-nb-words="38" data-nb-chars="218"><span class="idea" data-nb-ref-number="14" id="idea14" data-nb-words="38" data-nb-chars="218">„Inu, když mne nechápete,“ odpověděl Sancho, „nedivím se, že&nbsp;pokládáte moji řeč za&nbsp;nesmysl, ale to&nbsp;nevadí, já&nbsp;si&nbsp;rozumím a&nbsp;vím, že&nbsp;jsem neřekl nic hloupého; to&nbsp;jen Vaše Milost, můj pane, klystýruje moje hovory a&nbsp;činy.“</span></p>
          <p class="chunk" data-nb-ref-number="15" data-nb-words="16" data-nb-chars="107"><span class="idea" data-nb-ref-number="15" id="idea15" data-nb-words="16" data-nb-chars="107">„Kritizuje je&nbsp;správné,“ podotkl don Quijote, „a ne&nbsp;klystýruje, ty&nbsp;hanobiteli řeči, aby ti&nbsp;jazyk zdřevěněl!“</span></p>
          <p class="chunk" data-nb-ref-number="16" data-nb-words="46" data-nb-chars="280"><span class="idea" data-nb-ref-number="16" id="idea16" data-nb-words="46" data-nb-chars="280">„Nezlobte se, Milosti,“ řekl Sancho, „víte dobře, že&nbsp;jsem nežil v&nbsp;hlavním městě a&nbsp;nestudoval v&nbsp;Salamance, abych poznal, pletu-li slova ve&nbsp;své řeči. Bůh je&nbsp;mým svědkem, že&nbsp;nemůžete žádati, aby Sayagan hovořil jako Toledan, a&nbsp;jistě jsou i&nbsp;Toledané, kteří mluví až&nbsp;hanba poslouchat.“</span></p>
          <p class="chunk" data-nb-ref-number="17" data-nb-words="83" data-nb-chars="525"><span class="idea" data-nb-ref-number="17" id="idea17" data-nb-words="83" data-nb-chars="525">„Ano,“ přisvědčil licenciát, „neboť nemohou ti, kteří vyrůstali v&nbsp;jirchárně a&nbsp;na Zodocoveru, mluviti vybraně jako ti, kteří tráví celé dny v&nbsp;chodbách hlavního chrámu, a&nbsp;přece jsou všichni Toledané. Ryzím, čistým a&nbsp;ozdobným jazykem mluví vzdělaní dvořané, i&nbsp;když jsou třeba z&nbsp;Majalahondy; zdůrazňuji vzdělaní, neboť jich jest málo a&nbsp;základem správné mluvy je&nbsp;vzdělání, zvláště pojí-li se&nbsp;k&nbsp;němu i&nbsp;cvik. Já, pánové, studoval jsem církevní právo v&nbsp;Salamance a&nbsp;jsem trochu hrd, že&nbsp;se&nbsp;dovedu vyjadřovati jasně, správně a&nbsp;vybraně.“</span></p>
          <p class="chunk" data-nb-ref-number="18" data-nb-words="26" data-nb-chars="158"><span class="idea" data-nb-ref-number="18" id="idea18" data-nb-words="26" data-nb-chars="158">„Kdybyste si&nbsp;více byl hleděl cvičení jazyka než cvičení v&nbsp;šermu,“ řekl druhý student, „mohl jste býti prvním žákem a&nbsp;nemusil jste dopadnout nejhůře ze&nbsp;všech.“</span></p>
          <p class="chunk" data-nb-ref-number="19" data-nb-words="11" data-nb-chars="92"><span class="idea" data-nb-ref-number="19" id="idea19" data-nb-words="11" data-nb-chars="92">„Mýlíte se, bakaláři,“ odpověděl licenciát, „odsuzujete-li cvičení v&nbsp;šermu jako zbytečnost.“</span></p>
          <p class="chunk" data-nb-ref-number="20" data-nb-words="88" data-nb-chars="524"><span class="idea" data-nb-ref-number="20" id="idea20" data-nb-words="88" data-nb-chars="524">„Nemýlím se,“ řekl Corchuelo, „jsem o&nbsp;tom naopak pevně přesvědčen a&nbsp;dovolte, abych vám to&nbsp;názorně dokázal: kordy s&nbsp;sebou máte, místa je&nbsp;zde dost a&nbsp;já mám náležitou sílu a&nbsp;prudkost a&nbsp;odvahy dost, abych vás přesvědčil, že&nbsp;mám pravdu. Můžete sesednout a&nbsp;užít svých nacvičených kroků, výpadů a&nbsp;bodů a&nbsp;já věřím, že&nbsp;svou přirozenou, nenaučenou obratností vám zahraju, až&nbsp;uslyšíte andělíčky zpívat; ve&nbsp;svou obratnost věřím, neboť žádný člověk na&nbsp;světě mne dosud nepřinutil k&nbsp;útěku a&nbsp;není na&nbsp;zemi takového, abych před ním ustoupil.“</span></p>
          <p class="chunk" data-nb-ref-number="21" data-nb-words="34" data-nb-chars="185"><span class="idea" data-nb-ref-number="21" id="idea21" data-nb-words="34" data-nb-chars="185">„O&nbsp;útěku nemluvím,“ řekl licenciát, „ale je&nbsp;zcela možné, že&nbsp;by&nbsp;vám vykopali hrob na&nbsp;tom místě, kde byste se&nbsp;se&nbsp;mnou utkal; tím chci říci, že&nbsp;by&nbsp;vás zničil můj výcvik, který přehlížíte.“</span></p>
          <p class="chunk" data-nb-ref-number="22" data-nb-words="20" data-nb-chars="124"><span class="idea" data-nb-ref-number="22" id="idea22" data-nb-words="20" data-nb-chars="124">„To se&nbsp;ihned uvidí,“ zvolal Corchuelo, seskočil z&nbsp;osla a&nbsp;uchopil vztekle jeden kord, který vezl licenciát na&nbsp;svém dobytčeti.</span></p>
          <p class="chunk" data-nb-ref-number="23" data-nb-words="18" data-nb-chars="112"><span class="idea" data-nb-ref-number="23" id="idea23" data-nb-words="18" data-nb-chars="112">„Tak to&nbsp;nepůjde,“ řekl ihned don Quijote, „budu říditi zápas a&nbsp;rozhodovati o&nbsp;tom, co&nbsp;často zůstává nerozřešeno.“</span></p>
          <p class="chunk" data-nb-ref-number="24" data-nb-words="45" data-nb-chars="287"><span class="idea" data-nb-ref-number="24" id="idea24" data-nb-words="45" data-nb-chars="287">Sestoupil z&nbsp;Rocinanta, uchopil kopí a&nbsp;stanul uprostřed cesty v&nbsp;tom okamžiku, kdy již licenciát vybranými pohyby a&nbsp;kroky za­útočil na&nbsp;Corchuela, který se&nbsp;na&nbsp;něho střemhlav vrhal, probodávaje ho, jak se&nbsp;říká, očima. Oba sedláci, kteří zůstali na&nbsp;oslech, byli diváky této smrtelné tragédie.</span></p>
          <p class="chunk" data-nb-ref-number="25" data-nb-words="101" data-nb-chars="623"><span class="idea" data-nb-ref-number="25" id="idea25" data-nb-words="101" data-nb-chars="623">Corchuelo sekal, bodal, mlátil, odrážel a&nbsp;mával kordem prudčeji než krupobití. Bránil se&nbsp;jako podrážděný lev, ale licenciát mu&nbsp;vrazil k&nbsp;ústům váček na&nbsp;hrotu svého kordu, aby jej políbil jako svaté ostatky, a&nbsp;to jeho vztek ochladilo. Vůbec, licenciát zasáhl kordem všechny knoflíky jeho krátkého kabátu, rozsekal mu&nbsp;šaty, že&nbsp;mu&nbsp;visely jako polypova ramena, dvakráte mu&nbsp;shodil klobouk a&nbsp;podráždil jej tak, že&nbsp;rozzuřen chopil kord za&nbsp;jílec a&nbsp;odhodil jej skoro na&nbsp;tři míle, jak prohlásil jeden z&nbsp;přítomných venkovanů, povoláním soudní písař, který mu&nbsp;pro kord doběhl; to&nbsp;byl dostatečný důkaz, že&nbsp;skutečně cvik vítězí nad silou.</span></p>
          <p class="chunk" data-nb-ref-number="26" data-nb-words="10" data-nb-chars="55"><span class="idea" data-nb-ref-number="26" id="idea26" data-nb-words="10" data-nb-chars="55">Corchuelo znaven usedl a&nbsp;Sancho k&nbsp;němu přišel a&nbsp;pravil:</span></p>
          <p class="chunk" data-nb-ref-number="27" data-nb-words="39" data-nb-chars="233"><span class="idea" data-nb-ref-number="27" id="idea27" data-nb-words="39" data-nb-chars="233">„Skutečně, pane bakaláři, uposlechněte mne a&nbsp;podruhé se&nbsp;nepouštějte v&nbsp;zápas kordy, ale v&nbsp;zápas pěstí nebo házejte tyčí, protože na&nbsp;to&nbsp;spíše se&nbsp;hodíte mládím i&nbsp;silou. Skuteční mistři šermu prý trefí hrotem kordu i&nbsp;do jehelního ouška.“</span></p>
          <p class="chunk" data-nb-ref-number="28" data-nb-words="16" data-nb-chars="102"><span class="idea" data-nb-ref-number="28" id="idea28" data-nb-words="16" data-nb-chars="102">„Jsem potěšen,“ řekl Corchuelo, „že jsem svou porážkou zchytřel a&nbsp;poznal pravdu, jež mi&nbsp;byla neznáma.“</span></p>
          <p class="chunk" data-nb-ref-number="29" data-nb-words="10" data-nb-chars="57"><span class="idea" data-nb-ref-number="29" id="idea29" data-nb-words="10" data-nb-chars="57">Potom vstal a&nbsp;objal licenciáta a&nbsp;byli přáteli jako dříve.</span></p>
          <p class="chunk" data-nb-ref-number="30" data-nb-words="50" data-nb-chars="313"><span class="idea" data-nb-ref-number="30" id="idea30" data-nb-words="50" data-nb-chars="313">Písař, který šel pro meč, se&nbsp;pro ně&nbsp;příliš loudal, a&nbsp;poněvadž chtěli včas dostihnouti do&nbsp;vsi Quiteriiny, odkud byli, jeli dále. Cestou je&nbsp;licenciát poučoval o&nbsp;přednostech kordu slovy tak přesvědčivými a&nbsp;tak promyšlenými důvody, že&nbsp;přesvědčil všechny o&nbsp;výbornosti toho umění, a&nbsp;i&nbsp;Corchuelo se&nbsp;vzdal své zaujatosti.</span></p>
          <p class="chunk" data-nb-ref-number="31" data-nb-words="55" data-nb-chars="362"><span class="idea" data-nb-ref-number="31" id="idea31" data-nb-words="55" data-nb-chars="362">Než dojeli do&nbsp;vsi, setmělo se, ale obloha nad vsí se&nbsp;jim zdála, jakoby poseta nesčíslnými hvězdami. Zaslechli také různé zvuky nástrojů jako fléten, tamburín, harf, dud, bubínků a&nbsp;zvonců; když se&nbsp;přiblížili, zpozorovali bránu, postavenou u&nbsp;vchodu do&nbsp;vsi, ozdobenou lampičkami, kterými vítr tiše vanoucí ani nepohnul, neboť neměl síly, aby šelestil listím stromů.</span></p>
          <p class="chunk" data-nb-ref-number="32" data-nb-words="62" data-nb-chars="401"><span class="idea" data-nb-ref-number="32" id="idea32" data-nb-words="62" data-nb-chars="401">Hudebníci bavili svatebčany, procházející se&nbsp;na&nbsp;tom příjemném místě ve&nbsp;skupinách: mnozí tančili, jiní zpívali, jiní hráli na&nbsp;různé nástroje. Zdálo se, že&nbsp;celá ta&nbsp;lučina hostí plesající radost a&nbsp;tančící blaho. Mnozí jiní stavěli lešení, ze&nbsp;kterých by&nbsp;mohli pohodlně přihlížeti představení a&nbsp;tancům, které se&nbsp;připravovaly na&nbsp;místě, kde se&nbsp;měla slaviti den nato svatba bohatého Camacha a&nbsp;pohřeb Basiliův.</span></p>
          <p class="chunk" data-nb-ref-number="33" data-nb-words="53" data-nb-chars="299"><span class="idea" data-nb-ref-number="33" id="idea33" data-nb-words="53" data-nb-chars="299">Don Quijote odmítl jeti do&nbsp;vsi, ač&nbsp;jej bakalář i&nbsp;sedlák žádali; za&nbsp;důvod dal jim, že&nbsp;potulní rytíři nocují raději v&nbsp;polích a&nbsp;lesích než v&nbsp;osadách a&nbsp;třebas pod zlatými střechami; poodjel tedy z&nbsp;cesty, ač&nbsp;Sancho jeho rozhodnutí přijal mrzutě, vzpomínaje na&nbsp;bohaté pohoštění v&nbsp;zámku či&nbsp;domě dona Diega.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>