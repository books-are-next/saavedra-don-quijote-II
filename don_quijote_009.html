<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA I\.,jak farář a&nbsp;holič rozmlouvali s&nbsp;donem Quijotem o&nbsp;jeho nemoci\.">
    <meta name="apple-mobile-web-app-capable" content="yes">
    <title>KAPITOLA I.,jak farář a&nbsp;holič rozmlouvali s&nbsp;donem Quijotem o&nbsp;jeho nemoci.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_008.html">
    <link rel="next" href="./don_quijote_010.html">
    <meta name="nb-order" content="8">
    <link rel="self" href="don_quijote_009.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-e73fd7f">
    <meta name="nb-role" content="chapter">
  </head>
  <body data-nb-words="2939" data-nb-chars="18079" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="12" data-nb-chars="73"><span class="idea" data-nb-ref-number="1" id="idea1" data-nb-words="12" data-nb-chars="73">KAPITOLA I.,jak farář a&nbsp;holič rozmlouvali s&nbsp;donem Quijotem o&nbsp;jeho nemoci.</span></h1>
        <p class="chunk" data-nb-ref-number="2" data-nb-words="165" data-nb-chars="1061"><span class="idea" data-nb-ref-number="2" id="idea2" data-nb-words="165" data-nb-chars="1061">V&nbsp;druhém díle tohoto vyprávění Cide Hamete Benengeli mluví o&nbsp;třetí výpravě dona Quijota, jehož farář a&nbsp;holič skoro celý měsíc nenavštívili, nechtějíce obnoviti vzpomínek na&nbsp;minulé události; jeho neteř a&nbsp;hospodyni navštěvovali však stále, kladouce jim na&nbsp;srdce, aby se&nbsp;o&nbsp;něho pečlivě staraly a&nbsp;dávaly mu&nbsp;stravu vydatnou a&nbsp;zdravou jeho srdci i&nbsp;mozku, kde patrně byl původ celého jeho neštěstí. Obě ženy tvrdily, že&nbsp;to&nbsp;dělají a&nbsp;budou dělat ochotně, poněvadž samy pozorují, že&nbsp;jejich pán časem jedná zcela rozumně; tím byli oba velice potěšeni, soudíce, že&nbsp;jejich nápad, odvésti ho&nbsp;začarovaného volským spřežením, o&nbsp;čemž bylo vypravováváno v&nbsp;prvním díle tohoto přesného a&nbsp;obsáhlého vyprávění, byl znamenitý. Rozhodli se&nbsp;tedy navštíviti ho&nbsp;a&nbsp;přesvědčiti se&nbsp;o&nbsp;zlepšení jeho nemoci pokládajíce vyléčení za&nbsp;vyloučené; smluvili se, že&nbsp;se&nbsp;vůbec nezmíní o&nbsp;potulném rytířství, aby nebylo nebezpečí, že&nbsp;rozjitří ránu sotva zacelenou. Navštívivše ho, nalezli ho&nbsp;sedícího na&nbsp;posteli v&nbsp;zelené kazajce, s&nbsp;červenou toledskou čapkou na&nbsp;hlavě, vyhublého a&nbsp;vyhlížejícího jako mumie.</span></p>
        <p class="chunk" data-nb-ref-number="3" data-nb-words="66" data-nb-chars="399"><span class="idea" data-nb-ref-number="3" id="idea3" data-nb-words="66" data-nb-chars="399">Byli jím srdečně uvítáni; dotazovali se&nbsp;na&nbsp;jeho zdraví a&nbsp;on jim vykládal o&nbsp;sobě i&nbsp;zdraví velmi rozumně a&nbsp;ušlechtile. Při řeči dotkli se&nbsp;také vládního zřízení, způsobů vlády, opravovali a&nbsp;odsuzovali zlořády, chválili i&nbsp;zavrhovali mravy; každý z&nbsp;nich mluvil jako nový zákonodárce, Lykurg nebo Solón znovu oživlí, takže se&nbsp;zdálo, že&nbsp;vytvořili nový stát vhodivše jej do&nbsp;ohně a&nbsp;od základů jej přeměnivše.</span></p>
        <p class="chunk" data-nb-ref-number="4" data-nb-words="117" data-nb-chars="724"><span class="idea" data-nb-ref-number="4" id="idea4" data-nb-words="117" data-nb-chars="724">Don Quijote mluvil o&nbsp;všem řečeném velmi rozumně, takže oba, farář i&nbsp;holič, se&nbsp;domnívali, že&nbsp;jest úplně zdráv a&nbsp;zase při rozumu. Přítomná neteř a&nbsp;hospodyně děkovaly Bohu za&nbsp;zdravý rozum pánův; farář však změnil původní úmysl nezmíniti se&nbsp;vůbec o&nbsp;záležitostech rytířských, chtěje určitě zjistiti, je-li don Quijote skutečně zdráv či&nbsp;jen zdánlivě; za&nbsp;rozhovoru vyprávěl novinky z&nbsp;hlavního města a&nbsp;mimo jiné také o&nbsp;veliké výpravě Turků s&nbsp;mocným loďstvem, o&nbsp;které nebylo známo, kam směřuje a&nbsp;kde se&nbsp;strhne bitva; dále vyprávěl o&nbsp;strachu a&nbsp;zbrojení celého křesťanstva, neboť Turci je&nbsp;napadají skoro každého roku, a&nbsp;o&nbsp;rozkazu Jeho Veličenstva, týkajícím se&nbsp;obrany pobřeží neapolského, sicilského a&nbsp;ostrova Malty. Don Quijote na&nbsp;to:</span></p>
        <p class="chunk" data-nb-ref-number="5" data-nb-words="34" data-nb-chars="219"><span class="idea" data-nb-ref-number="5" id="idea5" data-nb-words="34" data-nb-chars="219">„Jeho Veličenstvo počínalo si&nbsp;jako zkušený válečník, starajíc se&nbsp;včas o&nbsp;ochranu říše před nepřítelem, aby ji&nbsp;nezastihl nepřipravenou; kdyby se&nbsp;však radilo se&nbsp;mnou, ukázal bych mu&nbsp;jiná opatření, na&nbsp;která asi nevzpomene.“</span></p>
        <p class="chunk" data-nb-ref-number="6" data-nb-words="61" data-nb-chars="349"><span class="idea" data-nb-ref-number="6" id="idea6" data-nb-words="61" data-nb-chars="349">Uslyšev to&nbsp;farář, v&nbsp;duchu si&nbsp;myslil: Ubohý done Quijote, Bůh s&nbsp;tebou, zdá se&nbsp;mi, že&nbsp;se&nbsp;z&nbsp;výše svého bláznovství vrháš do&nbsp;nesmírné propasti prostoty. Holič, který myslil totéž, otázal se&nbsp;dona Quijota, jaká by&nbsp;byla opatření, o&nbsp;nichž mluví jako o&nbsp;vhodných; jest se&nbsp;bát, aby nebyla nesmyslná jako mnohá, činěná vladařům různými lidmi. Don Quijote na&nbsp;to:</span></p>
        <p class="chunk" data-nb-ref-number="7" data-nb-words="12" data-nb-chars="72"><span class="idea" data-nb-ref-number="7" id="idea7" data-nb-words="12" data-nb-chars="72">„Můj návrh, pane Odřichlupe, není žádný nesmysl, je&nbsp;v&nbsp;něm mnoho pravdy.“</span></p>
        <p class="chunk" data-nb-ref-number="8" data-nb-words="28" data-nb-chars="170"><span class="idea" data-nb-ref-number="8" id="idea8" data-nb-words="28" data-nb-chars="170">„Nemluvím o&nbsp;tom z&nbsp;toho důvodu,“ odpověděl holič, „ale zkušenost učí, že&nbsp;většina rad dávaných Jeho Veličenstvu je&nbsp;buď nemožná, nebo hloupá a&nbsp;často škodí panovníku a&nbsp;říši.“</span></p>
        <p class="chunk" data-nb-ref-number="9" data-nb-words="24" data-nb-chars="148"><span class="idea" data-nb-ref-number="9" id="idea9" data-nb-words="24" data-nb-chars="148">„Můj návrh,“ namítl don Quijote, „není ani nemožný, ani hloupý, nýbrž je&nbsp;snadný, spravedlivý a&nbsp;vhodný a&nbsp;kratší, než jaký kdy mohl někdo navrhnouti.“</span></p>
        <p class="chunk" data-nb-ref-number="10" data-nb-words="12" data-nb-chars="77"><span class="idea" data-nb-ref-number="10" id="idea10" data-nb-words="12" data-nb-chars="77">„Vaše Milost, pane done Quijote, váhá nám jej přesto sděliti,“ podotkl farář.</span></p>
        <p class="chunk" data-nb-ref-number="11" data-nb-words="27" data-nb-chars="150"><span class="idea" data-nb-ref-number="11" id="idea11" data-nb-words="27" data-nb-chars="150">„Ano,“ na&nbsp;to&nbsp;don Quijote, „nechtěl bych, aby pověděn nyní zde již zítra byl donesen rádcům královým a&nbsp;já abych přišel o&nbsp;chválu a&nbsp;odměnu svého nápadu.“</span></p>
        <p class="chunk" data-nb-ref-number="12" data-nb-words="42" data-nb-chars="242"><span class="idea" data-nb-ref-number="12" id="idea12" data-nb-words="42" data-nb-chars="242">„Dávám své slovo před Bohem,“ řekl holič, „že se&nbsp;o&nbsp;tom nezmíním nikomu, ani králi, ani lupiči, ani komukoliv jinému. Poznal jsem tuto přísahu v&nbsp;romanci o&nbsp;faráři, který v&nbsp;mešní prefaci sdělil králi, kdo mu&nbsp;ukradl sto dublonův a&nbsp;hbitého mezka.“</span></p>
        <p class="chunk" data-nb-ref-number="13" data-nb-words="18" data-nb-chars="108"><span class="idea" data-nb-ref-number="13" id="idea13" data-nb-words="18" data-nb-chars="108">„Nevím o&nbsp;té povídce,“ odpověděl don Quijote, „přísaha však stačí, poněvadž vím, že&nbsp;pan holič je&nbsp;čestný muž.“</span></p>
        <p class="chunk" data-nb-ref-number="14" data-nb-words="28" data-nb-chars="158"><span class="idea" data-nb-ref-number="14" id="idea14" data-nb-words="28" data-nb-chars="158">„A&nbsp;kdybyste o&nbsp;tom nebyl přesvědčen,“ pravil farář, „ručím a&nbsp;stojím za&nbsp;něho, že&nbsp;neprozradí v&nbsp;té věci ani slova jako němý, neboť jinak by&nbsp;dostal řádnou pokutu.“</span></p>
        <p class="chunk" data-nb-ref-number="15" data-nb-words="13" data-nb-chars="72"><span class="idea" data-nb-ref-number="15" id="idea15" data-nb-words="13" data-nb-chars="72">„Pane faráři, kdo se&nbsp;však zaručí za&nbsp;Vaši Milost?“ otázal se&nbsp;don Quijote.</span></p>
        <p class="chunk" data-nb-ref-number="16" data-nb-words="9" data-nb-chars="66"><span class="idea" data-nb-ref-number="16" id="idea16" data-nb-words="9" data-nb-chars="66">„Moje povolání samo mi&nbsp;přikazuje zachovati tajemství,“ řekl farář.</span></p>
        <p class="chunk" data-nb-ref-number="17" data-nb-words="4" data-nb-chars="18"><span class="idea" data-nb-ref-number="17" id="idea17" data-nb-words="4" data-nb-chars="18">Don Quijote na&nbsp;to:</span></p>
        <p class="chunk" data-nb-ref-number="18" data-nb-words="144" data-nb-chars="867"><span class="idea" data-nb-ref-number="18" id="idea18" data-nb-words="144" data-nb-chars="867">„U&nbsp;čerta, kdyby Jeho Veličenstvo dalo vyhlásiti hlasatelem, aby se&nbsp;do&nbsp;určitého dne přihlásili na&nbsp;dvoře všichni potulní rytíři putující Španělskem a&nbsp;i kdyby se&nbsp;jich nepřihlásilo více než půl tuctu, jest zcela možno, že&nbsp;jeden z&nbsp;nich se&nbsp;najde, který zničí celou moc Turků. Milosti, račte mě&nbsp;pozorně vyslechnouti. Není přece novinkou, že&nbsp;jediný potulný rytíř porazil dvě stě tisíc vojáků, jako by&nbsp;měli pouze jediný krk a&nbsp;byli cukroví? Vzpomeňte, že&nbsp;mnoho historií obsahuje podobné zázraky. Ať&nbsp;jsem ztracený&nbsp;– neboť o&nbsp;jiném se&nbsp;nezmiňuji&nbsp;– nyní měl by&nbsp;žíti slavný don Belianis nebo jiný z&nbsp;četných potomků Amadise Galského, neboť, kdyby z&nbsp;nich někdo žil, dlouho by, vytáhnuv proti Turkům, na&nbsp;vítězství nečekal; Bůh se&nbsp;jistě slituje nad svým lidem a&nbsp;dá mu&nbsp;někoho, kdo se&nbsp;alespoň odvahou, ne-li mocí, vyrovná dřívějším potulným rytířům; neprozradím však více a&nbsp;Bůh mi&nbsp;rozumí.“</span></p>
        <p class="chunk" data-nb-ref-number="19" data-nb-words="15" data-nb-chars="94"><span class="idea" data-nb-ref-number="19" id="idea19" data-nb-words="15" data-nb-chars="94">„Bože,“ vzdychla na&nbsp;to&nbsp;neteř, „ať zemru, netouží-li můj pán opět se&nbsp;vydati za&nbsp;dobrodružstvím.“</span></p>
        <p class="chunk" data-nb-ref-number="20" data-nb-words="3" data-nb-chars="22"><span class="idea" data-nb-ref-number="20" id="idea20" data-nb-words="3" data-nb-chars="22">Don Quijote odpověděl:</span></p>
        <p class="chunk" data-nb-ref-number="21" data-nb-words="32" data-nb-chars="175"><span class="idea" data-nb-ref-number="21" id="idea21" data-nb-words="32" data-nb-chars="175">„Budu potulným rytířem až&nbsp;do&nbsp;své smrti; nechť Turci s&nbsp;jakoukoliv mocí vystoupí ze&nbsp;svých lodí nebo vstoupí na&nbsp;ně&nbsp;s&nbsp;jakoukoliv mocí, já&nbsp;tvrdím již po&nbsp;druhé, že&nbsp;Bůh mi&nbsp;porozumí.“</span></p>
        <p class="chunk" data-nb-ref-number="22" data-nb-words="3" data-nb-chars="12"><span class="idea" data-nb-ref-number="22" id="idea22" data-nb-words="3" data-nb-chars="12">Holič na&nbsp;to:</span></p>
        <p class="chunk" data-nb-ref-number="23" data-nb-words="24" data-nb-chars="146"><span class="idea" data-nb-ref-number="23" id="idea23" data-nb-words="24" data-nb-chars="146">„S&nbsp;Vaším dovolením, Milosti, bych rád pověděl kratičké vyprávění o&nbsp;příběhu v&nbsp;Seville, neboť je&nbsp;velmi vhodné a&nbsp;nemohu je&nbsp;nevyprávěti a&nbsp;zdržeti se.“</span></p>
        <p class="chunk" data-nb-ref-number="24" data-nb-words="8" data-nb-chars="51"><span class="idea" data-nb-ref-number="24" id="idea24" data-nb-words="8" data-nb-chars="51">Don Quijote svolil, ostatní naslouchali a&nbsp;on počal:</span></p>
        <p class="chunk" data-nb-ref-number="25" data-nb-words="128" data-nb-chars="743"><span class="idea" data-nb-ref-number="25" id="idea25" data-nb-words="128" data-nb-chars="743">„V&nbsp;blázinci v&nbsp;Seville žil muž, který neměl zdravého rozumu, a&nbsp;proto jej tam dali jeho příbuzní. Stal se&nbsp;mistrem církevního práva v&nbsp;Osuně, avšak tvrdili, že&nbsp;by&nbsp;byl bláznem, i&nbsp;kdyby se&nbsp;jím stal v&nbsp;Salamance. Mistr tam byl dlouhou dobu ošetřován, a&nbsp;domnívaje se, že&nbsp;jest již zdráv a&nbsp;při rozumu, psal arcibiskupovi, žádaje ho&nbsp;snažně a&nbsp;vybraně o&nbsp;pomoc v&nbsp;té bídě, neboť milostí boží nabyl zase rozumu a&nbsp;je v&nbsp;blázinci pouze na&nbsp;přání svých příbuzných, užívajících jeho jmění a&nbsp;lživě ho&nbsp;mínících prohlašovat do&nbsp;smrti za&nbsp;blázna. Arcibiskup dojat tak správnými i&nbsp;rozumnými dopisy rozkázal svému kaplanu, aby se&nbsp;zpravil u&nbsp;správce o&nbsp;pravdě tvrzení licenciátova a&nbsp;aby sám s&nbsp;bláznem promluvil; ukáže-li se, že&nbsp;skutečně není bláznem, ať&nbsp;ho&nbsp;osvobodí a&nbsp;propustí.</span></p>
        <p class="chunk" data-nb-ref-number="26" data-nb-words="127" data-nb-chars="771"><span class="idea" data-nb-ref-number="26" id="idea26" data-nb-words="127" data-nb-chars="771">Kaplan vykonal rozkaz, ale správce tvrdil, že&nbsp;onen muž stále blázní, přestože často rozmlouvá jako člověk rozumný, ale nakonec že&nbsp;nadělá tolik nesmyslností, že&nbsp;vyváží počtem jeho předešlé řeči rozumné; vybídl ho, ať&nbsp;s&nbsp;ním promluví a&nbsp;přesvědčí se&nbsp;sám. Kaplan poslechl a&nbsp;za rozmluvy, která trvala dobrou hodinu, kdy blázen neřekl nic popleteného ani nesmyslného a&nbsp;mluvil rozumně, kaplan uvěřil, že&nbsp;je&nbsp;blázen duševně zdráv. Mimo jiné blázen mu&nbsp;také sdělil, že&nbsp;mu&nbsp;správce není nakloněn, nechtěje pozbýti darů, které mu&nbsp;přinášejí jeho příbuzní, a&nbsp;proto také že&nbsp;říká, že&nbsp;má&nbsp;pouze rozumné chvíle, ale dosud blázní; nejvíc mu&nbsp;škodí jeho veliký majetek, neboť jeho nepřátelé, aby ho&nbsp;užívali, kladou mu&nbsp;nástrahy a&nbsp;nevěří, že&nbsp;Bůh mu&nbsp;udělil milost a&nbsp;proměnil ho&nbsp;ze&nbsp;zvířete v&nbsp;člověka.</span></p>
        <p class="chunk" data-nb-ref-number="27" data-nb-words="136" data-nb-chars="829"><span class="idea" data-nb-ref-number="27" id="idea27" data-nb-words="136" data-nb-chars="829">Vskutku, svou řečí uvedl správce v&nbsp;podezření a&nbsp;své příbuzenstvo vylíčil jako lakomce a&nbsp;ničemy, o&nbsp;sobě pak mluvil jako o&nbsp;moudrém, takže kaplan se&nbsp;rozhodl vzít jej s&nbsp;sebou a&nbsp;představiti ho&nbsp;arcibiskupovi, který by&nbsp;se&nbsp;přesvědčil o&nbsp;celé záležitosti. Kaplan tedy s&nbsp;důvěrou nařídil správci, aby přinesli oděv, s&nbsp;kterým přišel licenciát; správce ho&nbsp;znovu přemlouval, aby si&nbsp;rozmyslil svůj záměr, že&nbsp;licenciát jistě je&nbsp;ještě šílený; jeho domluvy a&nbsp;námitky neodradily však kaplana od&nbsp;původního úmyslu odvést jej; správce konečně uposlechl, když viděl, že&nbsp;si&nbsp;toho arcibiskup přeje, a&nbsp;licenciát byl oblečen do&nbsp;nového, vzhledného obleku; oblečen za&nbsp;rozumného a&nbsp;svlečen z&nbsp;blázna, požádal kaplana, aby se&nbsp;mohl pro lásku boží rozloučit se&nbsp;svými druhy v&nbsp;blázinci. Kaplan se&nbsp;rozhodl, že&nbsp;půjde s&nbsp;ním a&nbsp;že se&nbsp;přesvědčí, jakého druhu jsou tam blázni.</span></p>
        <p class="chunk" data-nb-ref-number="28" data-nb-words="23" data-nb-chars="143"><span class="idea" data-nb-ref-number="28" id="idea28" data-nb-words="23" data-nb-chars="143">Odebrali se&nbsp;s&nbsp;některými přítomnými do&nbsp;blázince; tu&nbsp;licenciát, přistoupiv k&nbsp;jedné kleci, kde byl zuřivý blázen, nyní právě klidný a&nbsp;tichý, řekl:</span></p>
        <p class="chunk" data-nb-ref-number="29" data-nb-words="93" data-nb-chars="575"><span class="idea" data-nb-ref-number="29" id="idea29" data-nb-words="93" data-nb-chars="575">‚Chtěl byste něco, můj bratře? Odcházím domů, protože Bůh v&nbsp;nekonečné dobrotě a&nbsp;milosti vrátil mi&nbsp;rozum, přestože toho nezasluhuji; jsem již uzdraven a&nbsp;rozumný, neboť Bohu je&nbsp;vše možno; nezoufejte a&nbsp;věřte pevně v&nbsp;něho, poněvadž může uzdraviti i&nbsp;vás jako mne, budete-li mu&nbsp;důvěřovati; budu se&nbsp;starati o&nbsp;to, abych vám zaslal nějaké jídlo, které jistě snězte, poněvadž já, v&nbsp;tom zkušený, soudím, že&nbsp;celé naše šílenství je&nbsp;zaviněno hladem v&nbsp;žaludku a&nbsp;větrem v&nbsp;hlavě; jen neztrácejte rozvahu, neboť jestliže nás neštěstí učiní malo­myslnými, ničíme své zdraví a&nbsp;přivoláváme smrt.‘</span></p>
        <p class="chunk" data-nb-ref-number="30" data-nb-words="34" data-nb-chars="195"><span class="idea" data-nb-ref-number="30" id="idea30" data-nb-words="34" data-nb-chars="195">Celou tuto řeč zaslechl jiný blázen, který byl zavřen v&nbsp;kleci naproti kleci zuřivce, vstal z&nbsp;rohože, na&nbsp;které odpočíval nahý, a&nbsp;tázal se&nbsp;s&nbsp;křikem, kdo uzdraven a&nbsp;rozumný odchází. Licenciát na&nbsp;to:</span></p>
        <p class="chunk" data-nb-ref-number="31" data-nb-words="20" data-nb-chars="125"><span class="idea" data-nb-ref-number="31" id="idea31" data-nb-words="20" data-nb-chars="125">‚Můj bratře, já&nbsp;odcházím, poněvadž není nutno, abych tu&nbsp;déle zůstal, a&nbsp;děkuji nekonečně nebi, že&nbsp;mi&nbsp;poskytlo takovou milost.‘</span></p>
        <p class="chunk" data-nb-ref-number="32" data-nb-words="24" data-nb-chars="144"><span class="idea" data-nb-ref-number="32" id="idea32" data-nb-words="24" data-nb-chars="144">‚Rozmyslete si, co&nbsp;říkáte, licenciáte, ať&nbsp;vás ďábel neklame,‘ řekl blázen; ‚nastavte se&nbsp;a&nbsp;vraťte se&nbsp;zpět do&nbsp;své klece, tím se&nbsp;ušetříte návratu.‘</span></p>
        <p class="chunk" data-nb-ref-number="33" data-nb-words="16" data-nb-chars="104"><span class="idea" data-nb-ref-number="33" id="idea33" data-nb-words="16" data-nb-chars="104">‚Nejsem již nemocen, vím to,‘ odpověděl licenciát, ‚proto nebude nutno, abych se&nbsp;vrátil znovu se&nbsp;léčit.‘</span></p>
        <p class="chunk" data-nb-ref-number="34" data-nb-words="125" data-nb-chars="711"><span class="idea" data-nb-ref-number="34" id="idea34" data-nb-words="125" data-nb-chars="711">‚Vy opět zdráv? Tedy dobrá, uvidíme, jděte si; ale přísahám při Jupiterovi, jsa pozemským představitelem jeho důstojnosti, že&nbsp;za&nbsp;ten hřích, jehož se&nbsp;dopouští Sevilla, odvádějíc vás z&nbsp;tohoto domu a&nbsp;domnívajíc se, že&nbsp;jste zdráv, ztrestám ji, že&nbsp;bude míti památku na&nbsp;věky, amen. Ty&nbsp;hlupáčku, což nechápeš, že&nbsp;to&nbsp;mohu učiniti, neboť jsem, jak tvrdím, Jupiter Hromovládce a&nbsp;mohu ohroziti, ba&nbsp;i&nbsp;zničiti celý vesmír blesky, které mám ve&nbsp;své moci. Ztrestám však toto nevědomé město jedině tím, že&nbsp;nesešlu déšť po&nbsp;celá tři léta na&nbsp;ně&nbsp;ani na&nbsp;tento kraj od&nbsp;té&nbsp;chvíle, kdy jsem mu&nbsp;marně vyhrožoval. Ty&nbsp;jsi tedy volný, zdráv a&nbsp;rozumný, a&nbsp;já jsem šílenec a&nbsp;nemocen a&nbsp;spoután? Seslat déšť míním tak málo, jako jít se&nbsp;pověsit.‘</span></p>
        <p class="chunk" data-nb-ref-number="35" data-nb-words="14" data-nb-chars="94"><span class="idea" data-nb-ref-number="35" id="idea35" data-nb-words="14" data-nb-chars="94">Všichni bedlivě sledovali hluk a&nbsp;slova šílencova. Licenciát uchopiv kaplana za&nbsp;ruce pravil mu:</span></p>
        <p class="chunk" data-nb-ref-number="36" data-nb-words="34" data-nb-chars="199"><span class="idea" data-nb-ref-number="36" id="idea36" data-nb-words="34" data-nb-chars="199">‚Milosti, nehněvejte se&nbsp;a&nbsp;nevšímejte si&nbsp;slov bláznových, neboť jestliže on&nbsp;je&nbsp;Jupiter a&nbsp;nesešle déšť, já, který jsem Neptun, otec a&nbsp;bůh vodstva, spustím déšť podle své libosti a&nbsp;kdy toho bude třeba.‘</span></p>
        <p class="chunk" data-nb-ref-number="37" data-nb-words="4" data-nb-chars="23"><span class="idea" data-nb-ref-number="37" id="idea37" data-nb-words="4" data-nb-chars="23">Kaplan na&nbsp;to&nbsp;odpověděl:</span></p>
        <p class="chunk" data-nb-ref-number="38" data-nb-words="27" data-nb-chars="160"><span class="idea" data-nb-ref-number="38" id="idea38" data-nb-words="27" data-nb-chars="160">‚Pane Neptune, jistě by&nbsp;nebylo vhodné rozzlobiti pana Jupitera; Vaše Milost se&nbsp;vrátí do&nbsp;své komory a&nbsp;my pro Vaši Milost přijdeme v&nbsp;příhodnější a&nbsp;vhodnější čas.‘</span></p>
        <p class="chunk" data-nb-ref-number="39" data-nb-words="21" data-nb-chars="133"><span class="idea" data-nb-ref-number="39" id="idea39" data-nb-words="21" data-nb-chars="133">Kolemstojící i&nbsp;správce se&nbsp;smáli, sám kaplan stěží udržel smích; licenciát zůstal zase svlečen v&nbsp;blázinci a&nbsp;tím končí celé vyprávění.“</span></p>
        <p class="chunk" data-nb-ref-number="40" data-nb-words="122" data-nb-chars="813"><span class="idea" data-nb-ref-number="40" id="idea40" data-nb-words="122" data-nb-chars="813">„Je to&nbsp;skutečně ona povídka, která se&nbsp;tak hodila, že&nbsp;jste nutně musil ji&nbsp;vypravovati?“ tázal se&nbsp;don Quijote. „Pane Odřichlupe, jen slepec by&nbsp;neviděl podobným sítem! Je&nbsp;vůbec možno, aby si&nbsp;Vaše Milost nebyla vědoma toho, že&nbsp;srovnávání rozumu s&nbsp;rozumem, statečnosti se&nbsp;statečností, krásy s&nbsp;krásou a&nbsp;vznešenosti se&nbsp;vznešeností není milé a&nbsp;v&nbsp;oblibě? Nejsem, pane Odřichlupe, Neptunem, bohem vodstva, a&nbsp;ani netoužím, aby se&nbsp;někdo domníval, že&nbsp;jsem rozumný, nejsem-li jím; snažím se&nbsp;pouze poctivě, abych dokázal světu omyl, ve&nbsp;kterém jest, neobnovuje-li krásnou dobu, kdy zářilo potulné rytířstvo; ale naše zkažené století nezasluhuje toho dobrodiní, kterého užívali věkové, ve&nbsp;kterých potulní rytíři z&nbsp;povinnosti bránili království, ochraňovali panny, podporovali vdovy a&nbsp;sirotky, trestali buřiče a&nbsp;odměňovali pokorné.</span></p>
        <p class="chunk" data-nb-ref-number="41" data-nb-words="172" data-nb-chars="1059"><span class="idea" data-nb-ref-number="41" id="idea41" data-nb-words="172" data-nb-chars="1059">Na&nbsp;dnešních rytířích většinou šustí spíše damašek, brokát a&nbsp;jiné drahé látky, z&nbsp;nichž jest jejich šatstvo, než zvoní pancíř; nenajdeme rytíře spícího v&nbsp;polích, který v&nbsp;plné zbroji vzdoruje špatnému počasí a&nbsp;který opřen o&nbsp;kopí a&nbsp;nepouštěje nohou z&nbsp;třemenů hledí, jak se&nbsp;říká, ukrást kousek spaní, jak tomu bylo v&nbsp;dobách potulného rytířstva; nikdo již nevychází z&nbsp;lesa, aby odešel do&nbsp;hor a&nbsp;na neúrodné, pusté pobřeží neklidného a&nbsp;bouřícího moře, kde by&nbsp;nalezl loďku bez vesel, plachty, stožáru a&nbsp;lanoví, na&nbsp;níž by&nbsp;se&nbsp;vydal neohroženě na&nbsp;moře, bojuje proti nesmírným vlnám hlubokého oceánu, které jej tu&nbsp;vyhazují k&nbsp;nebi, tu&nbsp;strhují do&nbsp;propasti; nikdo již nečelí odvážně strašné bouři, která ho&nbsp;mimo nadání zažene na&nbsp;tři tisíce mil i&nbsp;více od&nbsp;místa vyplutí, kde ve&nbsp;vzdálené, neznámé krajině potkají ho&nbsp;dobrodružství hodná zaznamenání nikoli na&nbsp;pergamen, ale na&nbsp;bronz; nyní však lenost zvítězila nad pilností, zahálka nad prací, neřest nad ctností, drzost nad statečností, teorie nad obratnou školeností v&nbsp;zbrani, obvyklých jen v&nbsp;zlatých dobách potulného rytířstva.</span></p>
        <p class="chunk" data-nb-ref-number="42" data-nb-words="93" data-nb-chars="621"><span class="idea" data-nb-ref-number="42" id="idea42" data-nb-words="93" data-nb-chars="621">Řekněte mi, není-li tomu tak, kdo byl ctnostnější a&nbsp;statečnější než slavný Amadis Galský? Kdo moudřejší než Palmerin Anglický? Kdo zdvořilejší než Tirante Bílý a&nbsp;dvornější než Lisuarte Řecký? Kdo více zápasil než don Belianis a&nbsp;kdo byl odvážnější než Perion Galský nebo kdo lépe čelil nebezpečí než Felixmarte z&nbsp;Hirkanie? Byl snad někdo upřímnější než Esplandian, vášnivější než don Cirolingio z&nbsp;Tracie? Kdo předčí odvahou Rodamonta, moudrostí krále Sobrina, udatností Reinalda? Kdo byl nepřemožitelný jako Roland, kdo švarný a&nbsp;dvorný jako Rugero, slavný předek vévodů de&nbsp;Ferrera, jak zaznamenáno v&nbsp;Turbinově Kosmografii?</span></p>
        <p class="chunk" data-nb-ref-number="43" data-nb-words="87" data-nb-chars="500"><span class="idea" data-nb-ref-number="43" id="idea43" data-nb-words="87" data-nb-chars="500">Tito rytíři a&nbsp;řada jiných, o&nbsp;kterých bych mohl vyprávěti, pane faráři, byli rytíři potulnými a&nbsp;světlem i&nbsp;ozdobou rytířstva. Takových by&nbsp;bylo potřeba k&nbsp;mému plánu a&nbsp;s&nbsp;těmi by&nbsp;jeho Veličenstvo zvítězilo, ušetřilo mnoho peněz a&nbsp;Turci by&nbsp;ostrouhali kolečka; já&nbsp;však zůstanu raději ve&nbsp;své komoře a&nbsp;ani vábení kaplanovo mne z&nbsp;ní nedostane; jestliže Jupiter nesešle však déšť, jak řekl holič, jsem tu&nbsp;ještě já&nbsp;a&nbsp;dám déšť, jak se&nbsp;mi&nbsp;zachce; to&nbsp;říkám proto, aby pan Břitvička věděl, že&nbsp;jsem pochopil povídku.“</span></p>
        <p class="chunk" data-nb-ref-number="44" data-nb-words="16" data-nb-chars="99"><span class="idea" data-nb-ref-number="44" id="idea44" data-nb-words="16" data-nb-chars="99">„Vskutku, pane done Quijote,“ pravil holič. „Bůh je&nbsp;mým svědkem, že&nbsp;jsem neměl úmyslu vás uraziti.“</span></p>
        <p class="chunk" data-nb-ref-number="45" data-nb-words="10" data-nb-chars="61"><span class="idea" data-nb-ref-number="45" id="idea45" data-nb-words="10" data-nb-chars="61">„Vím sám nejlépe, kdy se&nbsp;mám uraziti,“ odpověděl don Quijote.</span></p>
        <p class="chunk" data-nb-ref-number="46" data-nb-words="2" data-nb-chars="13"><span class="idea" data-nb-ref-number="46" id="idea46" data-nb-words="2" data-nb-chars="13">Farář pravil:</span></p>
        <p class="chunk" data-nb-ref-number="47" data-nb-words="20" data-nb-chars="126"><span class="idea" data-nb-ref-number="47" id="idea47" data-nb-words="20" data-nb-chars="126">„Až dosud jsem téměř ani nepromluvil, ale chci se&nbsp;zbavit pochybností, které mi&nbsp;nedají pokoje stran výkladu pana dona Quijota.“</span></p>
        <p class="chunk" data-nb-ref-number="48" data-nb-words="19" data-nb-chars="136"><span class="idea" data-nb-ref-number="48" id="idea48" data-nb-words="19" data-nb-chars="136">„Panu faráři je&nbsp;dovoleno více,“ podotkl don Quijote, „ať nám tedy prozradí svoje pochybnosti, protože pochyby nebývají zrovna příjemné.“</span></p>
        <p class="chunk" data-nb-ref-number="49" data-nb-words="38" data-nb-chars="229"><span class="idea" data-nb-ref-number="49" id="idea49" data-nb-words="38" data-nb-chars="229">„S&nbsp;vaším dovolením tedy,“ řekl farář; „mám pochybnost, že&nbsp;všichni ti&nbsp;rytíři, o&nbsp;kterých Vaše Milost mluvila, nejsou skuteční lidé z&nbsp;masa a&nbsp;kostí, ale vymyšlené pohádky, sny a&nbsp;lži, o&nbsp;kterých vyprávějí lidé nespíce nebo jen napolo.“</span></p>
        <p class="chunk" data-nb-ref-number="50" data-nb-words="129" data-nb-chars="792"><span class="idea" data-nb-ref-number="50" id="idea50" data-nb-words="129" data-nb-chars="792">„To je&nbsp;druhý omyl,“ odpověděl don Quijote, „kterého se&nbsp;dopouštějí mnozí lidé nevěřící v&nbsp;takové rytíře, a&nbsp;já často a&nbsp;leckdes se&nbsp;snažil tuto skoro obecnou chybu uvést na&nbsp;pravou míru; mnohdy se&nbsp;mi&nbsp;to&nbsp;nepodařilo, ale časem přece pomocí pravdy, která je&nbsp;tak jista, že&nbsp;bych mohl tvrditi, že&nbsp;jsem na&nbsp;své vlastní oči viděl Amadise Galského jako urostlého muže bílé líce, černých vousů, vzezření zpola mírného, zpola přísného, úsečné řeči, nepopudlivého a&nbsp;smířlivého; a&nbsp;jak jsem nyní vylíčil Amadise, tak bych mohl popsati ostatní potulné rytíře, kolik jich jest v&nbsp;historiích celého světa, neboť myslím, že&nbsp;vypadali, jak je&nbsp;historie kreslí, a&nbsp;tu na&nbsp;základě jejich rekovství a&nbsp;povah, jak jsou vylíčeny ve&nbsp;vypravováních, rozumným úsudkem lze také určiti, jak vyhlíželi, jaká byla jejich pleť a&nbsp;postava.“</span></p>
        <p class="chunk" data-nb-ref-number="51" data-nb-words="16" data-nb-chars="92"><span class="idea" data-nb-ref-number="51" id="idea51" data-nb-words="16" data-nb-chars="92">„Jak si&nbsp;myslí Vaše Milost, pane done Quijote,“ tázal se&nbsp;holič, „že byl veliký obr Morgante?“</span></p>
        <p class="chunk" data-nb-ref-number="52" data-nb-words="105" data-nb-chars="648"><span class="idea" data-nb-ref-number="52" id="idea52" data-nb-words="105" data-nb-chars="648">„Názory o&nbsp;tom, byli-li na&nbsp;světě obři, nebo ne, jsou různé,“ odpověděl don Quijote, „ale Písmo svaté, ve&nbsp;kterém není ani zrnka lži, ukazuje, že&nbsp;obři byli, ve&nbsp;vyprávění o&nbsp;Filištínovi Goliáši, vysokém půl osma lokte, což jest jistě nevídané. Také na&nbsp;ostrově Sicílii našly se&nbsp;hnáty a&nbsp;lopatky, dokazující rozměrem, že&nbsp;pocházejí z&nbsp;obrů velikých jako věže; jejich velikost naprosto vylučuje pochybnosti. Přesto nemohu říci, jak byl Morgante veliký, myslím, že&nbsp;byl menší, a&nbsp;to proto, že&nbsp;ve&nbsp;vyprávění, zaznamenávajícím podrobně jeho odvážné činy, píše se&nbsp;často, že&nbsp;spal pod střechou a&nbsp;nalezl-li tedy dům, kde mohl býti, jest jasné, že&nbsp;příliš ohromný nebyl.“</span></p>
        <p class="chunk" data-nb-ref-number="53" data-nb-words="32" data-nb-chars="224"><span class="idea" data-nb-ref-number="53" id="idea53" data-nb-words="32" data-nb-chars="224">„Ano,“ přisvědčil farář, který se&nbsp;bavil těmito nehoráznými nesmysly, a&nbsp;otázal se&nbsp;dona Quijota, jak si&nbsp;představuje Reinalda de&nbsp;Montalbán, dona Rolanda a&nbsp;ostatních dvanáct pairů francouzských, neboť byli také potulnými rytíři.</span></p>
        <p class="chunk" data-nb-ref-number="54" data-nb-words="71" data-nb-chars="466"><span class="idea" data-nb-ref-number="54" id="idea54" data-nb-words="71" data-nb-chars="466">„O&nbsp;Reinaldovi,“ pravil don Quijote, „bych si&nbsp;dovolil říci, že&nbsp;měl široký obličej, značně zarudlý, neklidné oči, poněkud vykulené; byl nesmírně popudlivý a&nbsp;zlostný, příznivec ničemů a&nbsp;loupežníků. O&nbsp;Rolandovi či&nbsp;Rotolandovi nebo Orlandovi (tak je&nbsp;totiž v&nbsp;historii nazýván) tvrdím, že&nbsp;byl prostřední postavy, širokých ramen, nohy měl trochu křivé, snědý obličej s&nbsp;rudým vousem, tělo zarostlé a&nbsp;výraz hrozivý; jeho řeč byla úsečná, přestože byl velmi zdvořilý a&nbsp;dvorný.“</span></p>
        <p class="chunk" data-nb-ref-number="55" data-nb-words="45" data-nb-chars="290"><span class="idea" data-nb-ref-number="55" id="idea55" data-nb-words="45" data-nb-chars="290">„Jestliže nebyl Roland větší, než pravíte,“ pravil farář, „není divu, že&nbsp;jej slečna Angelika Sličná odmítla a&nbsp;opustila a&nbsp;dala přednost hezkému, vášnivému a&nbsp;milému mouřenínkovi s&nbsp;ochmýřenou bradou, kterého se&nbsp;vzdala, a&nbsp;že se&nbsp;zamilovala právem spíše do&nbsp;jemného Medora než do&nbsp;hrubého Rolanda.“</span></p>
        <p class="chunk" data-nb-ref-number="56" data-nb-words="80" data-nb-chars="505"><span class="idea" data-nb-ref-number="56" id="idea56" data-nb-words="80" data-nb-chars="505">„Ona Angelika, pane faráři,“ odvětil don Quijote, „byla dívka nestálá, rozmarná a&nbsp;nezřízená a&nbsp;naplnila svět stejně řečí o&nbsp;své nezřízenosti jako o&nbsp;své kráse. Odmítla tisíc velmožů, hrdinů, bystrých mužů, a&nbsp;dala přednost chlapeckému panoši beze jmění a&nbsp;slávy, kromě té, kterou získal pověstí o&nbsp;vděčném přátelství k&nbsp;svému příteli. Proslulý Ariosto, pěvec její krásy, přestal o&nbsp;jejím osudu pěti, buď že&nbsp;nechtěl, nebo neměl odvahy po&nbsp;jejím ničemném provinění, a&nbsp;osud ten nebyl asi příliš čestný; skončil takto:</span></p>
        <p class="chunk" data-nb-ref-number="57" data-nb-words="11" data-nb-chars="60"><em><span class="idea" data-nb-ref-number="57" id="idea57" data-nb-words="6" data-nb-chars="32">A&nbsp;Kytaje jak potom žezla dosáhl,<br></span>
<span class="idea" data-nb-ref-number="58" id="idea58" data-nb-words="5" data-nb-chars="28">snad někdo jiný lépe vypoví.</span></em></p>
        <p class="chunk" data-nb-ref-number="58" data-nb-words="40" data-nb-chars="247"><span class="idea" data-nb-ref-number="59" id="idea59" data-nb-words="40" data-nb-chars="247">Je&nbsp;to&nbsp;zároveň jaksi proroctví, neboť básníci často bývají nazýváni věštci, to&nbsp;jest proroky. Tato pravda se&nbsp;skutečně ukázala, poněvadž o&nbsp;něco později i&nbsp;známý básník andaluzský pěl o&nbsp;jejích slzách a&nbsp;jiný, snad jediný básník kastilský, o&nbsp;její kráse.“</span></p>
        <p class="chunk" data-nb-ref-number="59" data-nb-words="18" data-nb-chars="122"><span class="idea" data-nb-ref-number="60" id="idea60" data-nb-words="18" data-nb-chars="122">„Řekněte mi, pane done Quijote,“ žádal holič, „nejsou nějaké básnické satiry o&nbsp;paní Angelice, kterou jiní tolik chválili?“</span></p>
        <p class="chunk" data-nb-ref-number="60" data-nb-words="58" data-nb-chars="393"><span class="idea" data-nb-ref-number="61" id="idea61" data-nb-words="58" data-nb-chars="393">„Jsem jist,“ odpověděl don Quijote, „že, kdyby Sacripante nebo Roland byli básníky, že&nbsp;by&nbsp;panenku řádně prohnali; obyčejně básníci odmítnutí dámami smyšlenými nebo skutečnými mstí se&nbsp;výsměšnými satirami a&nbsp;hanlivými popěvky těm, které byly jimi zvoleny za&nbsp;paní jejich srdcí. Je&nbsp;to&nbsp;pomsta nedůstojná, ale dosud jsem neslyšel jediného potupného verše o&nbsp;paní Angelice, která pobláznila celý svět.“</span></p>
        <p class="chunk" data-nb-ref-number="61" data-nb-words="28" data-nb-chars="161"><span class="idea" data-nb-ref-number="62" id="idea62" data-nb-words="28" data-nb-chars="161">„Je to&nbsp;na&nbsp;pováženou,“ řekl farář, a&nbsp;vtom zaslechli, že&nbsp;hospodyně a&nbsp;neteř, které přestaly mluvit s&nbsp;nimi, křičí na&nbsp;dvoře; všichni vyběhli, aby zvěděli, co&nbsp;se&nbsp;děje.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>