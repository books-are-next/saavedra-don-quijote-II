<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LXVII\.,o&nbsp;rozhodnutí dona Quijota stát se pastýřem a&nbsp;vést život venkovský, dokud neuplyne slíbený rok, a&nbsp;o&nbsp;jiných příhodách opravdu radostných a&nbsp;výborných\.">
    <meta name="apple-mobile-web-app-capable" content="yes">
    <title>KAPITOLA LXVII.,o&nbsp;rozhodnutí dona Quijota stát se pastýřem a&nbsp;vést život venkovský, dokud neuplyne slíbený rok, a&nbsp;o&nbsp;jiných příhodách opravdu radostných a&nbsp;výborných.</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_076.html">
    <link rel="next" href="./don_quijote_078.html">
    <meta name="nb-order" content="76">
    <link rel="self" href="don_quijote_077.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-23485a7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1492" data-nb-chars="8910">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_076.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="24" data-nb-chars="163"><span class="idea" data-nb-ref-number="1" id="idea1" data-nb-words="24" data-nb-chars="163">KAPITOLA LXVII.,o&nbsp;rozhodnutí dona Quijota stát se pastýřem a&nbsp;vést život venkovský, dokud neuplyne slíbený rok, a&nbsp;o&nbsp;jiných příhodách opravdu radostných a&nbsp;výborných.</span></h1>
        <section>
          <p class="chunk" data-nb-ref-number="2" data-nb-words="59" data-nb-chars="355"><span class="idea" data-nb-ref-number="2" id="idea2" data-nb-words="59" data-nb-chars="355">Přemnohé-li myšlenky trápily dona Quijota dřív, než byl sražen k&nbsp;zemi, počet jejich ještě vzrostl po&nbsp;jeho pádu. Čekal ve&nbsp;stínu stromu, jak bylo řečeno, a&nbsp;tam se&nbsp;naň myšlenky sbíhaly jako mouchy na&nbsp;med a&nbsp;bodaly jej: jedny se&nbsp;týkaly vysvobození Dulcineina, druhé života, jejž povede v&nbsp;nuceném svém ústraní. Přišel Sancho a&nbsp;chválil mu&nbsp;štědrost lokaje Tosíla.</span></p>
          <p class="chunk" data-nb-ref-number="3" data-nb-words="74" data-nb-chars="438"><span class="idea" data-nb-ref-number="3" id="idea3" data-nb-words="74" data-nb-chars="438">„Je možno,“ řekl mu&nbsp;don Quijote, „abys dosud myslil, Sancho, že&nbsp;to&nbsp;je&nbsp;opravdový lokaj? Zdá se, že&nbsp;jsi zapomněl, že&nbsp;jsi viděl Dulcineu proměněnu v&nbsp;selku a&nbsp;Zrcadlového rytíře v&nbsp;bakaláře Carrasca, což vše je&nbsp;dílem kouzelníků, kteří mě&nbsp;pronásledují. A&nbsp;pověz mi: otázal ses toho Tosíla, jak říkáš, co&nbsp;Bůh počal s&nbsp;Altisidorou? Zdali oplakávala můj odchod, či&nbsp;zda už&nbsp;složila do&nbsp;rukou zapomenutí milostné touhy, které ji&nbsp;týraly v&nbsp;mé přítomnosti?“</span></p>
          <p class="chunk" data-nb-ref-number="4" data-nb-words="28" data-nb-chars="175"><span class="idea" data-nb-ref-number="4" id="idea4" data-nb-words="28" data-nb-chars="175">„Mé myšlenky nebyly takové,“ odpověděl Sancho, „abych se&nbsp;mohl ptát na&nbsp;hlouposti. U&nbsp;všech všudy, pane, máte snad nyní v&nbsp;úmyslu shánět se&nbsp;po&nbsp;cizích touhách, zvláště milostných?“</span></p>
          <p class="chunk" data-nb-ref-number="5" data-nb-words="145" data-nb-chars="871"><span class="idea" data-nb-ref-number="5" id="idea5" data-nb-words="145" data-nb-chars="871">„Pohleď, Sancho,“ řekl don Quijote, „je velký rozdíl mezi věcmi konanými z&nbsp;lásky a&nbsp;tím, co&nbsp;se&nbsp;děje z&nbsp;vděčnosti. Je&nbsp;zcela možno, že&nbsp;rytíř odmítá milovati, ale nemůže býti, ve&nbsp;vší přísnosti řečeno, aby byl nevděčný. Zdá se, že&nbsp;mě&nbsp;Altisidora milovala: dala mi&nbsp;tři čepce, o&nbsp;kterých víš; plakala při mém odchodu; proklela mě, nadala mi&nbsp;a&nbsp;bědovala bez ohledu na&nbsp;stud veřejně: to&nbsp;vše naznačuje, že&nbsp;mě&nbsp;zbožňovala, neboť hněv milenců vede k&nbsp;zlořečení. Nemohl jsem jí&nbsp;poskytnouti naděje ani nabídnouti poklady, protože jsem své naděje věnoval Dulcinei a&nbsp;poklady potulných rytířů jsou jako poklady strašidel zdánlivé a&nbsp;falešné; mohu jí&nbsp;věnovati jen tyto vzpomínky na&nbsp;ni, nicméně nikoliv na&nbsp;újmu vzpomínek na&nbsp;Dulcineu, které ubližuješ svým odkládáním zbičovat se&nbsp;a&nbsp;ztrestati toto tělo (kéž by&nbsp;je&nbsp;vlci sežrali!), jež chce býti zachováno spíše pro červy než by&nbsp;pomohlo oné ubohé dámě.“</span></p>
          <p class="chunk" data-nb-ref-number="6" data-nb-words="77" data-nb-chars="473"><span class="idea" data-nb-ref-number="6" id="idea6" data-nb-words="77" data-nb-chars="473">„Pane,“ odpověděl Sancho, „mám-li říci pravdu, nemohu si&nbsp;namluvit, že&nbsp;by&nbsp;rány přes mou zadnici mohly mít něco společného s&nbsp;vysvobozováním začarovaných; to&nbsp;je&nbsp;jako bychom řekli: ‚Bolí-li vás hlava, namažte si&nbsp;kolena‘. Přinejmenším si&nbsp;troufám přisahat, že, i&nbsp;kdybyste byl četl sebevíc historií o&nbsp;potulném rytířství, nikdy jste se&nbsp;nedočetl o&nbsp;vysvobozování z&nbsp;kouzel výpraskem. Ale ať&nbsp;ano či&nbsp;ne, já&nbsp;si&nbsp;jej dám, až&nbsp;budu mít chuť a&nbsp;čas mi&nbsp;poskytne pohodlnou příležitost k&nbsp;pokání.“</span></p>
          <p class="chunk" data-nb-ref-number="7" data-nb-words="28" data-nb-chars="155"><span class="idea" data-nb-ref-number="7" id="idea7" data-nb-words="28" data-nb-chars="155">„Bůh dej,“ odvětil don Quijote, „a nebesa ti&nbsp;uděltež milost, abys prohlédl a&nbsp;poznal svou povinnost pomoci mé&nbsp;paní, která je&nbsp;i&nbsp;tvou paní, neboť ty&nbsp;jsi můj.“</span></p>
          <p class="chunk" data-nb-ref-number="8" data-nb-words="22" data-nb-chars="118"><span class="idea" data-nb-ref-number="8" id="idea8" data-nb-words="22" data-nb-chars="118">Za&nbsp;těchto řečí pokračovali v&nbsp;cestě a&nbsp;došli až&nbsp;na&nbsp;místo, kde byli podupáni býky. Don Quijote je&nbsp;poznal a&nbsp;řekl Sanchovi:</span></p>
          <p class="chunk" data-nb-ref-number="9" data-nb-words="163" data-nb-chars="990"><span class="idea" data-nb-ref-number="9" id="idea9" data-nb-words="163" data-nb-chars="990">„Zde je&nbsp;louka, kde jsme se&nbsp;setkali s&nbsp;podivnými pastýřkami a&nbsp;statnými pastýři, kteří tu&nbsp;chtěli obnoviti nebo napodobiti pastýřskou Arkadii, nápad to&nbsp;stejně nový jako rozumný! Líbí-li se&nbsp;ti, Sancho, chtěl bych, abychom je&nbsp;napodobili a&nbsp;změnili se&nbsp;v&nbsp;pastýře, alespoň na&nbsp;dobu, po&nbsp;niž musím žíti v&nbsp;ústraní. Koupím několik ovcí i&nbsp;vše ostatní, čeho je&nbsp;potřebí k&nbsp;pastýřskému řemeslu, a&nbsp;půjdeme, já&nbsp;pod jménem pastýře Quijotiza a&nbsp;ty pod jménem pastýře Panzina, přes hory, lesy a&nbsp;lučiny, tu&nbsp;vesele zpívajíce, tam žalně pějíce a&nbsp;pijíce z&nbsp;křišťálových vod pramenů nebo z&nbsp;jasných potůčků či&nbsp;hojných řek. Své přesladké plody nám hojnou rukou budou poskytovati duby, kmeny tvrdých korkovníků nám budou sloužit za&nbsp;křesla, vrby nám dají stín, růže svou vůni, širé louky tisícibarevné koberce, jasný a&nbsp;čistý vzduch svůj dech, měsíc a&nbsp;hvězdy světlo, zpěv rozkoš, pláč novou veselost, Apollo verše, láska vtipné výroky, jimiž se&nbsp;budeme moci zvěčniti a&nbsp;státi slavnými nejen pro nynějšek, ale i&nbsp;pro věky budoucí.“</span></p>
          <p class="chunk" data-nb-ref-number="10" data-nb-words="59" data-nb-chars="313"><span class="idea" data-nb-ref-number="10" id="idea10" data-nb-words="59" data-nb-chars="313">„Hrome,“ řekl Sancho, „to by&nbsp;se&nbsp;mi&nbsp;hodilo, ba&nbsp;lákalo by&nbsp;mě&nbsp;to, takový způsob života. A&nbsp;jistě, sotva to&nbsp;uvidí bakalář Sanson Carrasco a&nbsp;holič, pan Mikuláš, hned nás budou chtít napodobit a&nbsp;stát se&nbsp;pastýři s&nbsp;námi; a&nbsp;to ještě nedej Bůh, aby nedostal chuť také farář jít na&nbsp;salaš, poněvadž je&nbsp;veselý a&nbsp;rád se&nbsp;pobaví.“</span></p>
          <p class="chunk" data-nb-ref-number="11" data-nb-words="97" data-nb-chars="630"><span class="idea" data-nb-ref-number="11" id="idea11" data-nb-words="97" data-nb-chars="630">„Velmi dobře jsi pravil,“ řekl don Quijote, „a vstoupí-li bakalář Sanson Carrasco do&nbsp;pastýřské družiny, jakože bezpochyby vstoupí, bude se&nbsp;moci jmenovati pastýř Sansonino nebo též pastýř Carrascón. Holič Mikuláš se&nbsp;bude moci nazývati Miculoso, jako už&nbsp;starý Boscán si&nbsp;říkal Nemoroso. Faráři nevím, jaké jméno dáme, ne-li nějakou odvozeninu od&nbsp;jeho titulu, kupříkladu Curiambro<sup id="fnref:1"><a href="#fn:1" class="footnote-ref" role="doc-noteref">1</a></sup>. Pro pastýřky, jichž budeme milenci, máme jmen jako máku na&nbsp;vybranou; a&nbsp;poněvadž jméno mé&nbsp;paní se&nbsp;hodí stejně na&nbsp;pastýřku jako na&nbsp;princeznu, nepotřebuji se&nbsp;namáhati hledat pro ni&nbsp;jiné, vhodnější; ty, Sancho, dáš své pastýřce jméno, které se&nbsp;ti&nbsp;zachce.“</span></p>
          <p class="chunk" data-nb-ref-number="12" data-nb-words="63" data-nb-chars="364"><span class="idea" data-nb-ref-number="12" id="idea12" data-nb-words="63" data-nb-chars="364">„Nedám jí&nbsp;asi jiné,“ na&nbsp;to&nbsp;Sancho, „leda Terezóna, které je&nbsp;vhodné i&nbsp;pro její tloušťku i&nbsp;proto, že&nbsp;se&nbsp;už&nbsp;jmenuje Tereza. Také, až&nbsp;ji&nbsp;budu slavit ve&nbsp;svých verších, budu moci vyslovit své cudné touhy, poněvadž nepolezu nikomu do&nbsp;zelí. Nebude však dobře, aby měl farář pastýřku, pro dobrý příklad; bude-li však chtít bakalář nějakou, ať&nbsp;ukáže upřímně srdce na&nbsp;dlani!“</span></p>
          <p class="chunk" data-nb-ref-number="13" data-nb-words="50" data-nb-chars="294"><span class="idea" data-nb-ref-number="13" id="idea13" data-nb-words="50" data-nb-chars="294">„Pomoz mi&nbsp;Bůh,“ pravil don Quijote, „jaký to&nbsp;jen povedeme život, příteli Sancho! Jaké to&nbsp;flétny nám dolehnou v&nbsp;sluch, a&nbsp;co zámořských dud, co&nbsp;bubínků, co&nbsp;zvonečků, co&nbsp;houslí! A&nbsp;co teprv, ozve-li se&nbsp;do&nbsp;vší této různé hudby zvuk albogues! To&nbsp;bude možno spatřiti téměř všechny nástroje pastýřské!“</span></p>
          <p class="chunk" data-nb-ref-number="14" data-nb-words="19" data-nb-chars="100"><span class="idea" data-nb-ref-number="14" id="idea14" data-nb-words="19" data-nb-chars="100">„Co je&nbsp;to&nbsp;albogues?“ ptal se&nbsp;Sancho, „nikdy jsem o&nbsp;tom neslyšel, ani jsem to&nbsp;neviděl za&nbsp;celý život.“</span></p>
          <p class="chunk" data-nb-ref-number="15" data-nb-words="218" data-nb-chars="1364"><span class="idea" data-nb-ref-number="15" id="idea15" data-nb-words="218" data-nb-chars="1364">„Albogues,“ odpověděl don Quijote, „jsou plechy na&nbsp;způsob mosazných svícnů, a&nbsp;naráží-li se&nbsp;jedním o&nbsp;druhý dutou stranou, vydávají zvuk, ne&nbsp;sice příliš příjemný a&nbsp;harmonický, ale který neuráží a&nbsp;hodí se&nbsp;dobře k&nbsp;venkovskému zvuku dud a&nbsp;bubínků; to&nbsp;slovo albogues je&nbsp;maurské jako všechna slova, která v&nbsp;naší španělštině počínají na&nbsp;al, jako: almohaza (hřbílko), almorzar (snídat), alhombra (koberec), alguacil (soudní sluha), alhucena (levandule), almacén (sklad), alcancía (spořitelnička) a&nbsp;jiná podobná, jichž je&nbsp;o&nbsp;něco více; pouze tři slova maurská má&nbsp;naše řeč, která se&nbsp;konči na&nbsp;i, totiž borceguí (polobotka), zaquizaní (přístřešek) a&nbsp;maravedí (mince). Alhelí (fiala) a&nbsp;alfaquí (mohamedánský duchovní) jsou zřejmě arabská i&nbsp;svým al&nbsp;na&nbsp;počátku i&nbsp;svým koncovým&nbsp;–í. Toto jsem ti&nbsp;řekl mimochodem, poněvadž mi&nbsp;to&nbsp;přivedla na&nbsp;mysl příležitost zmíniti se&nbsp;o&nbsp;albogues. Mnoho nám pomůže k&nbsp;zdokonalení tohoto povolání, že&nbsp;jsem trochu básníkem, jak víš, a&nbsp;že jím je&nbsp;v&nbsp;neobyčejné míře i&nbsp;bakalář Sanson Carrasco. O&nbsp;faráři nemluvím, ale vsadím se, že&nbsp;se&nbsp;i&nbsp;on v&nbsp;básnění vyzná; o&nbsp;mistru Mikuláši nepochybuji vůbec, protože všichni jeho řemesla, nebo většina, hrají na&nbsp;kytaru a&nbsp;skládají veršíčky. Já&nbsp;budu bědovati nad odloučením, ty&nbsp;budeš opěvati věrnou lásku, pastýř Carrrascón bude zpívati o&nbsp;lásce odmítnuté a&nbsp;farář Curiambro o&nbsp;tom, co&nbsp;mu&nbsp;napadne, a&nbsp;tak půjde věc jako po&nbsp;másle.“</span></p>
          <p class="chunk" data-nb-ref-number="16" data-nb-words="4" data-nb-chars="23"><span class="idea" data-nb-ref-number="16" id="idea16" data-nb-words="4" data-nb-chars="23">Na&nbsp;to&nbsp;Sancho odpověděl:</span></p>
          <p class="chunk" data-nb-ref-number="17" data-nb-words="118" data-nb-chars="704"><span class="idea" data-nb-ref-number="17" id="idea17" data-nb-words="118" data-nb-chars="704">„Já jsem, pane, tak nešťasten, že&nbsp;se&nbsp;bojím, že&nbsp;nikdy nenastane den, kdy bych se&nbsp;oddal tomuto povolání. Ó, jaké hladké lžíce zhotovím, až&nbsp;budu pastýřem! Jaká jídla, jakou smetanu, jaké věnce a&nbsp;co pastýřských drobností vyrobím, které mě&nbsp;musí proslavit za&nbsp;vynalézavého, ne-li už&nbsp;za&nbsp;vtipného! Má&nbsp;dcera Sančička vám bude nosit jídlo na&nbsp;salaš. Ale pozor, je&nbsp;hezká a&nbsp;pastýři jsou spíš zlomyslní než hloupí a&nbsp;nechtěl bych, aby šla pro vlnu a&nbsp;vrátila se&nbsp;ostříhána; láska a&nbsp;hříšné touhy se&nbsp;toulají zrovna tak po&nbsp;venkově jako po&nbsp;městech, po&nbsp;pastýřských chatrčích jako po&nbsp;královských palácích, a&nbsp;není-li příležitosti, není ani hříchu; čeho oči neviděly, srdce neželí, a&nbsp;víc zmůže skok do&nbsp;křoví než prosba nesmělého.“</span></p>
          <p class="chunk" data-nb-ref-number="18" data-nb-words="48" data-nb-chars="271"><span class="idea" data-nb-ref-number="18" id="idea18" data-nb-words="48" data-nb-chars="271">„Dosti už&nbsp;přísloví, Sancho,“ řekl don Quijote, „neboť jediné z&nbsp;těch, co&nbsp;jsi pronesl, stačí na&nbsp;vyjádření tvé myšlenky. Mnohokrát jsem ti&nbsp;už&nbsp;radil, abys tak neplýtval příslovími a&nbsp;užíval jich s&nbsp;mírou, ale toť jako bych kázal na&nbsp;poušti: Trestejte si&nbsp;mě&nbsp;a&nbsp;já si&nbsp;povedu svou!“</span></p>
          <p class="chunk" data-nb-ref-number="19" data-nb-words="34" data-nb-chars="186"><span class="idea" data-nb-ref-number="19" id="idea19" data-nb-words="34" data-nb-chars="186">„Zdá se&nbsp;mi,“ odpověděl Sancho, „že s&nbsp;Vaší Milostí se&nbsp;to&nbsp;má&nbsp;jako v&nbsp;přísloví ‚Povídal kotel k&nbsp;pekáči: kliď se, umazanče‘. Vytýkáte mi, že&nbsp;mluvím v&nbsp;příslovích, a&nbsp;sám sypete jedno na&nbsp;druhé.“</span></p>
          <p class="chunk" data-nb-ref-number="20" data-nb-words="85" data-nb-chars="499"><span class="idea" data-nb-ref-number="20" id="idea20" data-nb-words="85" data-nb-chars="499">„Pohleď, Sancho,“ odvětil don Quijote, „já užívám přísloví vhod, a&nbsp;když nějaké povím, padne jako prsten na&nbsp;prst, ale ty&nbsp;je&nbsp;přitahuješ za&nbsp;vlasy a&nbsp;házíš jimi, místo abys je&nbsp;řadil. Vzpomínám-li si&nbsp;dobře, řekl jsem ti&nbsp;onehdy, že&nbsp;přísloví jsou krátké výroky těžené ze&nbsp;zkušenosti a&nbsp;z&nbsp;přemýšlení našich starých mudrců; přísloví, které se&nbsp;nehodí, je&nbsp;spíše nesmysl než moudrý výrok. Ale nechme toho, a&nbsp;poněvadž už&nbsp;přichází noc, poodstupme ze&nbsp;silnice na&nbsp;místo, kde strávíme tuto noc, a&nbsp;Bůh ví, co&nbsp;bude zítra.“</span></p>
          <p class="chunk" data-nb-ref-number="21" data-nb-words="70" data-nb-chars="385"><span class="idea" data-nb-ref-number="21" id="idea21" data-nb-words="70" data-nb-chars="385">Sešli z&nbsp;cesty a&nbsp;povečeřeli pozdě a&nbsp;špatně, k&nbsp;velké nevůli Sanchově, jemuž tanuly na&nbsp;mysli nedostatky, jež snáší potulné rytířstvo v&nbsp;lesích i&nbsp;na horách, a&nbsp;naopak přepych zjevný v&nbsp;zámcích a&nbsp;domech třebas dona Diega de&nbsp;Miranda a&nbsp;dona Antonia Morena nebo na&nbsp;svatbě bohatého Camacha; ale řekl si, že&nbsp;není možno, aby byl stále den nebo stále noc, a&nbsp;tak strávil noc spánkem a&nbsp;jeho pán bděním.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="22" data-nb-words="7" data-nb-chars="39"><span class="idea" data-nb-ref-number="22" id="idea22" data-nb-words="7" data-nb-chars="39"><p>El&nbsp;cura = farář. Pozn. překladatele. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_078.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>