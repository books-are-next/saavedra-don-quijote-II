<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XXXIII\.o vtipném rozhovoru vévodkyně a&nbsp;jejích dívek se Sanchem Panzou, hodném, abychom si jej přečtli a&nbsp;zapamatovali\.">
    <meta name="apple-mobile-web-app-capable" content="yes">
    <title>KAPITOLA XXXIII.o vtipném rozhovoru vévodkyně a&nbsp;jejích dívek se Sanchem Panzou, hodném, abychom si jej přečtli a&nbsp;zapamatovali.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_040.html">
    <link rel="next" href="./don_quijote_042.html">
    <meta name="nb-order" content="40">
    <link rel="self" href="don_quijote_041.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-c06b7be">
    <meta name="nb-role" content="chapter">
  </head>
  <body data-nb-words="2008" data-nb-chars="11720" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_040.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="18" data-nb-chars="126"><span class="idea" data-nb-ref-number="1" id="idea1" data-nb-words="18" data-nb-chars="126">KAPITOLA XXXIII.o vtipném rozhovoru vévodkyně a&nbsp;jejích dívek se Sanchem Panzou, hodném, abychom si jej přečtli a&nbsp;zapamatovali.</span></h1>
        <p class="chunk" data-nb-ref-number="2" data-nb-words="86" data-nb-chars="526"><span class="idea" data-nb-ref-number="2" id="idea2" data-nb-words="86" data-nb-chars="526">Vypravuje historie, že&nbsp;onoho odpoledne si&nbsp;Sancho nezdříml; dodržel své slovo a&nbsp;byl u&nbsp;paní vévodkyně, jež se&nbsp;těšila, že&nbsp;jej řádně vyzpovídá, a&nbsp;rozkázala mu&nbsp;usaditi se&nbsp;vedle ní&nbsp;na&nbsp;nízkou židličku, ačkoliv Sancho ze&nbsp;zdvořilosti nechtěl se&nbsp;posadit. Vévodkyně ho&nbsp;požádala, aby se&nbsp;usadil jakožto vladař a&nbsp;aby vypravoval jako zbrojnoš, že&nbsp;pro obojí své povolání jest hoden místa samotného Cida Rui Díaza Campeadora. Sancho krče rameny si&nbsp;sedl a&nbsp;všechny dívky a&nbsp;dueni vévodkyniny jej obklopily a&nbsp;tiše a&nbsp;bedlivě poslouchaly jeho slova.</span></p>
        <p class="chunk" data-nb-ref-number="3" data-nb-words="3" data-nb-chars="24"><span class="idea" data-nb-ref-number="3" id="idea3" data-nb-words="3" data-nb-chars="24">Vévodkyně první pravila:</span></p>
        <p class="chunk" data-nb-ref-number="4" data-nb-words="79" data-nb-chars="504"><span class="idea" data-nb-ref-number="4" id="idea4" data-nb-words="79" data-nb-chars="504">„Nyní, když jsme o&nbsp;samotě a&nbsp;nikdo nás neslyší, žádám pana vladaře o&nbsp;vysvětlení jistých pochybností z&nbsp;četby knihy už&nbsp;tištěné o&nbsp;donu Quijotovi, například, že&nbsp;Sancho, ačkoliv nikdy neviděl Dulciney, totiž paní Dulciney z&nbsp;Tobosa, ani jí&nbsp;neodevzdal dopis dona Quijota, protože jej zapomněl v&nbsp;zápisníku v&nbsp;Sieře Moreně, přece se&nbsp;odvážil vymyslit její odpověď a&nbsp;že právě prosívala pšenici, přestože vše byl podvod a&nbsp;lež a&nbsp;pohana nevyrovnatelné Dulcieny a&nbsp;provinění proti povinnosti a&nbsp;věrnosti dobrého zbrojnoše.“</span></p>
        <p class="chunk" data-nb-ref-number="5" data-nb-words="28" data-nb-chars="145"><span class="idea" data-nb-ref-number="5" id="idea5" data-nb-words="28" data-nb-chars="145">Sancho beze slova na&nbsp;tuto řeč vstal, po&nbsp;špičkách přešel celý sál choule se&nbsp;a&nbsp;klada prst na&nbsp;ústa, nahlédl za&nbsp;čalouny a&nbsp;potom se&nbsp;zase posadil, řka:</span></p>
        <p class="chunk" data-nb-ref-number="6" data-nb-words="121" data-nb-chars="680"><span class="idea" data-nb-ref-number="6" id="idea6" data-nb-words="121" data-nb-chars="680">„Nyní, moje paní, když jsem jist, že&nbsp;zde není nikdo krom přítomných tajně ukryt, odpovím bez strachu a&nbsp;ukvapení na&nbsp;vaše otázky, přítomné i&nbsp;budoucí: předně vám říkám, že&nbsp;můj pán don Quijote jest podle mne úplný blázen, přestože mnohé jeho řeči, podle názoru mého i&nbsp;jiných, jsou tak chytré a&nbsp;rozumné, že&nbsp;by&nbsp;se&nbsp;vyrovnaly řečem samotného satanáše; ale přesto jsem opravdu a&nbsp;bez rozpaků přesvědčen, že&nbsp;jest blázen, a&nbsp;protože jest takový můj názor, říkám mu&nbsp;nesmysly jako o&nbsp;té odpovědi na&nbsp;jeho psaní, a&nbsp;abych vám pověděl pravdu o&nbsp;začarování mé&nbsp;paní doni Dulciney, o&nbsp;němž ještě není zmínky v&nbsp;knize, to&nbsp;jsem si&nbsp;také vymyslil, ačkoliv to&nbsp;jest asi tak pravda, jako že&nbsp;dvakrát dvě je&nbsp;deset.“</span></p>
        <p class="chunk" data-nb-ref-number="7" data-nb-words="25" data-nb-chars="152"><span class="idea" data-nb-ref-number="7" id="idea7" data-nb-words="25" data-nb-chars="152">Vévodkyně jej žádala, aby jí&nbsp;pověděl o&nbsp;tom začarování či&nbsp;lži, a&nbsp;Sancho jí&nbsp;vyprávěl celou historii, jak se&nbsp;zběhla, k&nbsp;velkému obveselení všech přítomných.</span></p>
        <p class="chunk" data-nb-ref-number="8" data-nb-words="5" data-nb-chars="36"><span class="idea" data-nb-ref-number="8" id="idea8" data-nb-words="5" data-nb-chars="36">Při této rozmluvě pravila vévodkyně:</span></p>
        <p class="chunk" data-nb-ref-number="9" data-nb-words="78" data-nb-chars="454"><span class="idea" data-nb-ref-number="9" id="idea9" data-nb-words="78" data-nb-chars="454">„Z&nbsp;vyprávění Sanchova mám v&nbsp;duši jednu pochybnost a&nbsp;někdo mi&nbsp;jako by&nbsp;našeptává: Je-li don Quijote de&nbsp;la&nbsp;Mancha pomatený blázen a&nbsp;nerozuma a&nbsp;jeho zbrojnoš Sancho Panza, přestože je&nbsp;o&nbsp;tom přesvědčen, mu&nbsp;slouží a&nbsp;ho doprovází a&nbsp;věří jeho marným slibům, jest asi větší blázen a&nbsp;hlupák než jeho pán; a&nbsp;je-li tomu skutečně tak, pak chybíš, paní vévodkyně, daruješ-li tomu Sanchu Panzovi k&nbsp;řízení ostrov, neboť nedovede-li říditi sebe, jak by&nbsp;mohl říditi jiné?“</span></p>
        <p class="chunk" data-nb-ref-number="10" data-nb-words="271" data-nb-chars="1517"><span class="idea" data-nb-ref-number="10" id="idea10" data-nb-words="271" data-nb-chars="1517">„Bůh ví, paní,“ odpověděl Sancho, „tato pochybnost je&nbsp;oprávněna, ale řekněte, Milosti, tomu našeptávajícímu, ať&nbsp;mluví, jak chce, já&nbsp;že&nbsp;vím, že&nbsp;mluví pravdu, a&nbsp;kdybych nebyl blázen, již dávno bych byl odešel od&nbsp;svého pána, ale to&nbsp;je&nbsp;už&nbsp;můj osud a&nbsp;mé trápení: nemohu jinak, musím za&nbsp;ním, pocházíme z&nbsp;jedné obce, jím jeho chleba a&nbsp;mám ho&nbsp;rád; on&nbsp;je&nbsp;vděčný, daroval mi&nbsp;osly, a&nbsp;potom jsem věrný a&nbsp;tak nic není na&nbsp;světě, co&nbsp;by&nbsp;nás mohlo odloučit, leda lopata a&nbsp;rýč; a&nbsp;nedaruje-li mi&nbsp;Vaše Vznešenost slíbený ostrov, zůstanu přece dítkem božím a&nbsp;možná, že&nbsp;to&nbsp;poslouží mému svědomí; neboť ač&nbsp;jsem hloupý, vzpomínám si&nbsp;na&nbsp;přísloví, že&nbsp;mravenci narostla křídla jen pro neštěstí. A&nbsp;také by&nbsp;se&nbsp;mohlo stát, že&nbsp;do&nbsp;nebe přijde Sancho zbrojnoš, ale ne&nbsp;Sancho vladař. Ostatně, říká se: u&nbsp;nás chléb stejně dobrý jako žaludek, není jeden větší než druhý a&nbsp;šťasten takový, který se&nbsp;spokojí slámou a&nbsp;senem; a&nbsp;o&nbsp;ptactvo nebeské Bůh se&nbsp;stará; a&nbsp;lepší vrabec v&nbsp;hrsti než holub na&nbsp;střeše, a&nbsp;hrob všecky srovná, a&nbsp;smrt naměří stejnou papeži jako kostelníku: a&nbsp;vůbec do&nbsp;té&nbsp;jámy se&nbsp;vejdeme všichni a&nbsp;srovnáme se&nbsp;tam dobře a&nbsp;ne-li, srovnají nás, třebas naříkáme, a&nbsp;pak dobrou noc! Znovu říkám, nedá-li mi&nbsp;Vaše Vznešenost ostrov, poněvadž jsem hlupák, budu mít chytrosti dost, abych poznal, že&nbsp;jsem nic nedostal, a&nbsp;říká se, že&nbsp;vedle kříže číhá ďábel a&nbsp;není všecko zlato, co&nbsp;se&nbsp;třpytí, a&nbsp;od volů, pluhu a&nbsp;jha povýšili sedláka Wambu na&nbsp;krále španělského a&nbsp;z&nbsp;nádhery, rozkoší a&nbsp;bohatství uvrhli Rodriga na&nbsp;pospas hadům, mluví-li pravdu staré romance.“</span></p>
        <p class="chunk" data-nb-ref-number="11" data-nb-words="36" data-nb-chars="223"><span class="idea" data-nb-ref-number="11" id="idea11" data-nb-words="36" data-nb-chars="223">„Zajisté,“ odpověděla dueňa Rodríguezová, která byla mezi posluchačkami; „v jedné romanci se&nbsp;vypráví, že&nbsp;hodili krále Rodriga zaživa do&nbsp;hrobky plné ropuch, hadů a&nbsp;ještěrek a&nbsp;že za&nbsp;dva dny slyšeli jej volati tiše a&nbsp;bolestně:</span></p>
        <p class="chunk" data-nb-ref-number="12" data-nb-words="10" data-nb-chars="59"><em><span class="idea" data-nb-ref-number="12" id="idea12" data-nb-words="5" data-nb-chars="31">Již mě&nbsp;požírají, běda, požírají<br></span>
<span class="idea" data-nb-ref-number="13" id="idea13" data-nb-words="5" data-nb-chars="28">tam, kde jsem nejvíc hřešil.</span></em></p>
        <p class="chunk" data-nb-ref-number="13" data-nb-words="19" data-nb-chars="111"><span class="idea" data-nb-ref-number="14" id="idea14" data-nb-words="19" data-nb-chars="111">A&nbsp;proto tento muž činí dobře, chce-li býti raději sedlákem než králem, když by&nbsp;jej měla užírati podobná havěť.“</span></p>
        <p class="chunk" data-nb-ref-number="14" data-nb-words="16" data-nb-chars="107"><span class="idea" data-nb-ref-number="15" id="idea15" data-nb-words="16" data-nb-chars="107">Vévodkyně se&nbsp;usmála prostotě své dueni a&nbsp;podivila se&nbsp;hovoru, vývodům a&nbsp;pořekadlům Sanchovým, jemuž pravila:</span></p>
        <p class="chunk" data-nb-ref-number="15" data-nb-words="89" data-nb-chars="531"><span class="idea" data-nb-ref-number="16" id="idea16" data-nb-words="89" data-nb-chars="531">„Milý Sancho, víte, že&nbsp;rytíř snaží se&nbsp;splnit svůj slib třeba za&nbsp;cenu svého života. Vévoda, můj pán a&nbsp;manžel, nenáleží sice mezi potulné rytíře, ale rytířem jest přece, proto vyplní svůj slib dát vám ostrov přes závist i&nbsp;poťouchlost celého světa. Nezoufejte proto, Sancho, neboť až&nbsp;tomu budete nejméně věřiti, budete posazen do&nbsp;vladařského křesla ostrova i&nbsp;státu a&nbsp;chopíte se&nbsp;žezla, že&nbsp;je&nbsp;pak nedáte ani za&nbsp;jiné, třikrát delší; pouze vás žádám, abyste spravedlivě vládl svým poddaným a&nbsp;pamatoval, že&nbsp;jsou věrni a&nbsp;z&nbsp;poctivých rodin.“</span></p>
        <p class="chunk" data-nb-ref-number="16" data-nb-words="3" data-nb-chars="13"><span class="idea" data-nb-ref-number="17" id="idea17" data-nb-words="3" data-nb-chars="13">Sancho na&nbsp;to:</span></p>
        <p class="chunk" data-nb-ref-number="17" data-nb-words="109" data-nb-chars="618"><span class="idea" data-nb-ref-number="18" id="idea18" data-nb-words="109" data-nb-chars="618">„Není nutno, abyste mě&nbsp;napomínala k&nbsp;poctivé vládě, poněvadž jsem dobrák a&nbsp;cítím s&nbsp;ubožáky sám od&nbsp;sebe; nepokradeš tomu, kdo se&nbsp;o&nbsp;tě stará; ale jako že&nbsp;jsem pokřtěn, přetvářku nesnesu, jsem starý pes a&nbsp;rozumím všemu a&nbsp;vše prohlédnu včas a&nbsp;nedám se&nbsp;balamutit a&nbsp;nesvolím, aby mi&nbsp;věšeli bulíky na&nbsp;nos, protože vím, kde mě&nbsp;střevíc tlačí; říkám: lidem dobrým poradím a&nbsp;pomohu, lidé zlí nenajdou u&nbsp;mne ani ochrany, ani pomoci. Myslím, že&nbsp;při panování jest nejdůležitější začátek, a&nbsp;možná, že&nbsp;za&nbsp;čtrnáct dní vladaření si&nbsp;budu hryzat nehty dlouhou chvílí a&nbsp;že tomu porozumím lépe než práci na&nbsp;poli, kterou konám už&nbsp;od&nbsp;malička.“</span></p>
        <p class="chunk" data-nb-ref-number="18" data-nb-words="3" data-nb-chars="16"><span class="idea" data-nb-ref-number="19" id="idea19" data-nb-words="3" data-nb-chars="16">Vévodkyně na&nbsp;to:</span></p>
        <p class="chunk" data-nb-ref-number="19" data-nb-words="163" data-nb-chars="940"><span class="idea" data-nb-ref-number="20" id="idea20" data-nb-words="163" data-nb-chars="940">„Mluvíte rozumně, Sancho, žádný se&nbsp;učeným nenarodí a&nbsp;biskupové se&nbsp;stávají z&nbsp;lidí, ne&nbsp;z&nbsp;kamení. Ale abychom se&nbsp;vrátili k&nbsp;očarování paní Dulciney, myslím a&nbsp;pevně věřím, že&nbsp;lež, jíž jste podvedl svého pána, říkaje, že&nbsp;ta&nbsp;selka jest Dulcineou a&nbsp;že ji&nbsp;pán nepoznává, jen protože je&nbsp;začarována, byla pouze lstí některého čaroděje, kteří dona Quijota stíhají; vím ze&nbsp;spolehlivého pramene, že&nbsp;selka skákající na&nbsp;oslici byla a&nbsp;jest opravdu Dulcinea z&nbsp;Tobosa a&nbsp;že milý Sancho, domnívaje se, že&nbsp;podvádí, byl sám oklamán; o&nbsp;té pravdě není možno býti na&nbsp;pochybách, stejně jako o&nbsp;věcech, které jsme nikdy neviděli. Vězte, pane Sancho, že&nbsp;také zde máme čaroděje, kteří nás milují, kteří nám povědí, co&nbsp;se&nbsp;děje ve&nbsp;světě, upřímně, bez lsti a&nbsp;klamu, a&nbsp;věřte, Sancho, že&nbsp;ta&nbsp;skákavá selka byla Dulcinea z&nbsp;Tobosa, začarovaná tak jako její rodná matka; a&nbsp;až to&nbsp;nejméně budeme očekávati, spatříme ji&nbsp;v&nbsp;její skutečné podobě, a&nbsp;pak Sancho pozná, že&nbsp;se&nbsp;dosud mýlil.“</span></p>
        <p class="chunk" data-nb-ref-number="20" data-nb-words="135" data-nb-chars="796"><span class="idea" data-nb-ref-number="21" id="idea21" data-nb-words="135" data-nb-chars="796">„To je&nbsp;docela možné,“ na&nbsp;to&nbsp;Sancho, „nyní také chci uvěřit tomu, co&nbsp;prý můj pán viděl v&nbsp;Montesínově jeskyni; tvrdí, že&nbsp;tam uviděl paní Dulcineu z&nbsp;Tobosa stejně oděnou, jak jsem já&nbsp;vyprávěl, že&nbsp;jsem ji&nbsp;uhlídal, když jsem ji&nbsp;sám zaklel; bylo tomu asi všemu naopak, jak Vaše Milost říká, neboť není možno, abych si&nbsp;já&nbsp;hlupák za&nbsp;takovou chvilku vymyslil tak vtipný úskok, a&nbsp;také můj pán není jistě takový blázen, aby důvěřoval takové nemožnosti na&nbsp;mé&nbsp;prázdné a&nbsp;liché slovo. Paní moje, nespravedlivě mě&nbsp;ale pokládáte za&nbsp;zlomyslného, neboť hlupec jako já&nbsp;nemusí přemýšleti o&nbsp;poťouchlých a&nbsp;ničemných úmyslech kouzelníků; vymyslil jsem si&nbsp;to, abych zbytečně nezpůsobil hádku se&nbsp;svým pánem donem Quijotem, a&nbsp;ne proto, abych jej urazil; a&nbsp;vyšel-li z&nbsp;toho opak, všemohoucí Bůh na&nbsp;nebesích soudí naše srdce.“</span></p>
        <p class="chunk" data-nb-ref-number="21" data-nb-words="18" data-nb-chars="130"><span class="idea" data-nb-ref-number="22" id="idea22" data-nb-words="18" data-nb-chars="130">„Pravda,“ odpověděla vévodkyně, „povězte však nyní, Sancho, co&nbsp;pán říká o&nbsp;jeskyni Montesínově, poněvadž bych ráda slyšela pravdu.“</span></p>
        <p class="chunk" data-nb-ref-number="22" data-nb-words="11" data-nb-chars="85"><span class="idea" data-nb-ref-number="23" id="idea23" data-nb-words="11" data-nb-chars="85">Tu&nbsp;Sancho dopodrobna vyložil celé ono dobrodružství. Když skončil, vévodkyně pravila:</span></p>
        <p class="chunk" data-nb-ref-number="23" data-nb-words="39" data-nb-chars="222"><span class="idea" data-nb-ref-number="24" id="idea24" data-nb-words="39" data-nb-chars="222">„Z&nbsp;té celé historie vysvítá, že&nbsp;když velký don Quijote praví, že&nbsp;tam viděl tutéž selku, kterou Sancho spatřil u&nbsp;bran Tobosa, je&nbsp;to&nbsp;bezpochyby sama Dulcinea a&nbsp;že v&nbsp;tom mají jistě prsty čarodějové nesmírně záludní a&nbsp;chytří.“</span></p>
        <p class="chunk" data-nb-ref-number="24" data-nb-words="179" data-nb-chars="926"><span class="idea" data-nb-ref-number="25" id="idea25" data-nb-words="179" data-nb-chars="926">„Tohle tvrdím také,“ zvolal Sancho Panza, „a je-li moje paní Dulcinea z&nbsp;Tobosa začarována, týká se&nbsp;to&nbsp;pouze jí&nbsp;a&nbsp;já nemyslím, že&nbsp;je&nbsp;mou povinností, abych se&nbsp;mstil četným nejspíše a&nbsp;zlým nepřátelům svého pána; je&nbsp;jisto, že&nbsp;ta, kterou jsem já&nbsp;spatřil, byla selka, a&nbsp;za tu&nbsp;jsem ji&nbsp;měl a&nbsp;pokládal, a&nbsp;byla-li to&nbsp;Dulcinea, mně po&nbsp;tom nic není a&nbsp;tím hůře pro ni. Ale kdepak, to&nbsp;každou šalbu svalují na&nbsp;mne a&nbsp;hned: Sancho to&nbsp;říkal, Sancho to&nbsp;způsobil, Sancho sem, Sancho tam, jako by&nbsp;se&nbsp;se&nbsp;Sanchem dalo orat a&nbsp;vláčet a&nbsp;jako bych nebyl ten, o&nbsp;kterém už&nbsp;píší i&nbsp;v&nbsp;knihách, jak mi&nbsp;řekl Sanson Carrasco, který jest přece bakalářem ze&nbsp;Salamanky, a&nbsp;takový nesmí lhát, leda když se&nbsp;mu&nbsp;to&nbsp;hodí a&nbsp;něco z&nbsp;toho má. A&nbsp;není tedy příčiny, aby se&nbsp;do&nbsp;mne někdo pouštěl; a&nbsp;protože pověst mám dobrou a&nbsp;jak můj pán říká, více platí dobrá pověst než velký majetek, dejte mi&nbsp;to&nbsp;vladařství a&nbsp;uvidíte divy a&nbsp;že z&nbsp;řádného zbrojnoše stane se&nbsp;i&nbsp;dobrý panovník.“</span></p>
        <p class="chunk" data-nb-ref-number="25" data-nb-words="40" data-nb-chars="256"><span class="idea" data-nb-ref-number="26" id="idea26" data-nb-words="40" data-nb-chars="256">„Celá vaše řeč, Sancho,“ zvolala vévodkyně, „podobá se&nbsp;Catonovým výrokům, nebo alespoň jako byste ji&nbsp;byl vzal z&nbsp;hlavy sama Micaela Verina, jenž florentibus occidit annis. Tedy krátce, abych to&nbsp;řekla podle vašeho zvyku, pod špatnou čepicí bývá dobrý piják.“</span></p>
        <p class="chunk" data-nb-ref-number="26" data-nb-words="89" data-nb-chars="517"><span class="idea" data-nb-ref-number="27" id="idea27" data-nb-words="89" data-nb-chars="517">„To je&nbsp;pravda, paní,“ odvětil Sancho, „rád jsem se&nbsp;napil odjakživa. S&nbsp;tou žízní je&nbsp;to&nbsp;pravda, nebudu se&nbsp;přetvařovat. Piju, když mám žízeň, i&nbsp;když ji&nbsp;nemám, i&nbsp;když mi&nbsp;dají, abych se&nbsp;nezdál upejpavým nebo nevychovaným; neboť jaké bych to&nbsp;musil mít kamenné srdce, abych si&nbsp;neťukl s&nbsp;kamarádem? Ale zřídka se&nbsp;podívám sklenici na&nbsp;dno: tihle zbrojnoši potulných rytířů skoro obyčejně pijí vodu, protože se&nbsp;toulají jen po&nbsp;loukách, lesích a&nbsp;polích, horách a&nbsp;skalách a&nbsp;vínka se&nbsp;nedovzdychají, kdyby za&nbsp;ně&nbsp;dávali oko své hlavy.“</span></p>
        <p class="chunk" data-nb-ref-number="27" data-nb-words="23" data-nb-chars="160"><span class="idea" data-nb-ref-number="28" id="idea28" data-nb-words="23" data-nb-chars="160">„Ráda věřím,“ zvolala vévodkyně, „a nyní si&nbsp;jděte, Sancho, zdřímnout, jindy si&nbsp;porozprávíme obšírněji a&nbsp;postaráme se, abyste to&nbsp;vladařství dostal, jak pravíte.“</span></p>
        <p class="chunk" data-nb-ref-number="28" data-nb-words="20" data-nb-chars="120"><span class="idea" data-nb-ref-number="29" id="idea29" data-nb-words="20" data-nb-chars="120">Sancho zlíbal znovu ruce vévodkyni a&nbsp;prosil ji, aby se&nbsp;laskavě postarala o&nbsp;jeho šediváka, který jest světlem jeho zraků.</span></p>
        <p class="chunk" data-nb-ref-number="29" data-nb-words="7" data-nb-chars="42"><span class="idea" data-nb-ref-number="30" id="idea30" data-nb-words="7" data-nb-chars="42">„Jaký je&nbsp;to&nbsp;šedivák?“ tázala se&nbsp;vévodkyně.</span></p>
        <p class="chunk" data-nb-ref-number="30" data-nb-words="70" data-nb-chars="388"><span class="idea" data-nb-ref-number="31" id="idea31" data-nb-words="70" data-nb-chars="388">„Ale můj osel,“ Sancho na&nbsp;to, „nazývám ho&nbsp;šedivák, abych mu&nbsp;nemusil nadávat oslů. Když jsem vstoupil do&nbsp;tohoto zámku, prosil jsem tuhle paní dueňu, aby se&nbsp;o&nbsp;něho postarala, a&nbsp;ona se&nbsp;rozzuřila, jako bych jí&nbsp;byl řekl, že&nbsp;je&nbsp;ošklivá a&nbsp;stará, ačkoliv dueni by&nbsp;se&nbsp;měly raději starat o&nbsp;dobytek než se&nbsp;roztahovat v&nbsp;pokojích. Pánbůh ví, na&nbsp;podobné paní měl spadeno jeden šlechtic z&nbsp;naší vesnice.“</span></p>
        <p class="chunk" data-nb-ref-number="31" data-nb-words="21" data-nb-chars="138"><span class="idea" data-nb-ref-number="32" id="idea32" data-nb-words="21" data-nb-chars="138">„To byl asi pořádný sprosťák,“ pravila dueňa doňa Rodríguezová, „neboť kdyby byl šlechtic dobrého rodu, jistě by&nbsp;je&nbsp;vychvaloval do&nbsp;nebes.“</span></p>
        <p class="chunk" data-nb-ref-number="32" data-nb-words="32" data-nb-chars="194"><span class="idea" data-nb-ref-number="33" id="idea33" data-nb-words="32" data-nb-chars="194">„Dobrá,“ zvolala vévodkyně, „nechme toho, doňa Rodríguezová ať&nbsp;nemluví a&nbsp;pan Panza ať&nbsp;se&nbsp;uklidní, já&nbsp;už&nbsp;dohlédnu na&nbsp;osla, a&nbsp;poněvadž je&nbsp;Sanchovým oblíbencem, budu se&nbsp;oň&nbsp;starat jako rodná matka.“</span></p>
        <p class="chunk" data-nb-ref-number="33" data-nb-words="57" data-nb-chars="314"><span class="idea" data-nb-ref-number="34" id="idea34" data-nb-words="57" data-nb-chars="314">„I&nbsp;jen ho&nbsp;nechte ve&nbsp;stáji,“ poznamenal Sancho, „ani já, ani on&nbsp;nezasloužíme, aby se&nbsp;Vaše Milost pokládala za&nbsp;naši matku, a&nbsp;to ani na&nbsp;okamžik, a&nbsp;než bych to&nbsp;připustil, nechal bych se&nbsp;raději zbít; můj pán sice tvrdívá, že&nbsp;zdvořilosti není nikdy dost, ale při zvířatech a&nbsp;oslech nutno se&nbsp;uskromnit a&nbsp;vést si&nbsp;pozorně.“</span></p>
        <p class="chunk" data-nb-ref-number="34" data-nb-words="24" data-nb-chars="152"><span class="idea" data-nb-ref-number="35" id="idea35" data-nb-words="24" data-nb-chars="152">„Vezměte jej, Sancho, s&nbsp;sebou na&nbsp;vladařství,“ řekla vévodkyně. „Tam jej budete moci zahrnout přízní, jak budete chtíti, a&nbsp;osvobodit jej třeba od&nbsp;práce.“</span></p>
        <p class="chunk" data-nb-ref-number="35" data-nb-words="29" data-nb-chars="172"><span class="idea" data-nb-ref-number="36" id="idea36" data-nb-words="29" data-nb-chars="172">„Ať si&nbsp;nemyslí Vaše Milost, paní vévodkyně, že&nbsp;řekla příliš mnoho,“ pravil Sancho, „často jsem už&nbsp;pozoroval, že&nbsp;osel byl na&nbsp;vladařství, a&nbsp;můj by&nbsp;tedy nebyl žádnou novotou.“</span></p>
        <p class="chunk" data-nb-ref-number="36" data-nb-words="52" data-nb-chars="326"><span class="idea" data-nb-ref-number="37" id="idea37" data-nb-words="52" data-nb-chars="326">Vévodkyně se&nbsp;opět zasmála a&nbsp;pobavila jeho řečí, potom mu&nbsp;rozkázala, aby si&nbsp;šel odpočinout, a&nbsp;sama šla vyprávět vévodovi o&nbsp;rozhovoru se&nbsp;Sanchem; oba umluvili podobně vtipný žert rytířského rázu a&nbsp;způsobili si&nbsp;z&nbsp;dona Quijota tolik zvláštních a&nbsp;chytrých vtipů, že&nbsp;jsou to&nbsp;nejznamenitější dobrodružství v&nbsp;této velké knize popsaná.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_042.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>