<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LV\.o&nbsp;tom, co potkalo Sancha cestou, a&nbsp;jiných věcech, které stály za&nbsp;spatření\.">
    <meta name="apple-mobile-web-app-capable" content="yes">
    <title>KAPITOLA LV.o&nbsp;tom, co potkalo Sancha cestou, a&nbsp;jiných věcech, které stály za&nbsp;spatření.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_064.html">
    <link rel="next" href="./don_quijote_066.html">
    <meta name="nb-order" content="64">
    <link rel="self" href="don_quijote_065.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-e73fd7f">
    <meta name="nb-role" content="chapter">
  </head>
  <body data-nb-words="2152" data-nb-chars="12273" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_064.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="14" data-nb-chars="86"><span class="idea" data-nb-ref-number="1" id="idea1" data-nb-words="14" data-nb-chars="86">KAPITOLA LV.o&nbsp;tom, co potkalo Sancha cestou, a&nbsp;jiných věcech, které stály za&nbsp;spatření.</span></h1>
        <p class="chunk" data-nb-ref-number="2" data-nb-words="87" data-nb-chars="501"><span class="idea" data-nb-ref-number="2" id="idea2" data-nb-words="87" data-nb-chars="501">Poněvadž se&nbsp;Sancho s&nbsp;Ricotem zdržel, nemohl toho dne už&nbsp;dorazit do&nbsp;vévodského zámku: byl na&nbsp;půl míle od&nbsp;něho, když jej stihla noc, dost tmavá a&nbsp;neproniknutelná. Protože bylo léto, mnoho si&nbsp;z&nbsp;toho nedělal, sjel prostě z&nbsp;cesty s&nbsp;úmyslem přenocovat. Jeho neblahý a&nbsp;nešťastný osud chtěl, aby při hledání co&nbsp;nejpohodlnějšího místa spadl i&nbsp;s&nbsp;oslem v&nbsp;hlubokou a&nbsp;tmavou jámu mezi prastarými stavbami; padaje poručil se&nbsp;Bohu ze&nbsp;všeho srdce svého, neboť měl za&nbsp;to, že&nbsp;se&nbsp;nezastaví leč až&nbsp;v&nbsp;hlubokosti podzemské.</span></p>
        <p class="chunk" data-nb-ref-number="3" data-nb-words="114" data-nb-chars="634"><span class="idea" data-nb-ref-number="3" id="idea3" data-nb-words="114" data-nb-chars="634">Ale nestalo se&nbsp;tak: v&nbsp;hloubce o&nbsp;trochu větší než tři výšky mužské osel dopadl a&nbsp;on na&nbsp;něj bez úrazu a&nbsp;ublížení. Ohmatal si&nbsp;celé tělo, vydechl, aby poznal, je-li celý či&nbsp;někde děrav; a&nbsp;vida, že&nbsp;je&nbsp;v&nbsp;dobrém stavu, zdráv a&nbsp;úplně bez úhony, nelenil si&nbsp;vzdát Pánu Bohu dlouhé díky za&nbsp;milost, již mu&nbsp;prokázal; neboť bezpečně čekal, že&nbsp;bude na&nbsp;tisíc kusů. Také ohmatal rukama stěny jámy, bude-li možno se&nbsp;z&nbsp;ní dostat bez cizí pomoci; ale shledal, že&nbsp;všechny stěny jsou hladké a&nbsp;bez hrbolů, což jej velmi zarmoutilo, zvlášť když uslyšel oslíka smutně a&nbsp;bolestně naříkat. Nebylo to&nbsp;příliš, ale jistě nenaříkal, aby vtipkoval: byl asi potlučen.</span></p>
        <p class="chunk" data-nb-ref-number="4" data-nb-words="270" data-nb-chars="1526"><span class="idea" data-nb-ref-number="4" id="idea4" data-nb-words="270" data-nb-chars="1526">„Ach,“ řekl tehdy Sancho Panza, „jaká neslýchaná dobrodružství potkávají na&nbsp;každém kroku ty, kdo žijí na&nbsp;tomto bídném světě! Kdo by&nbsp;byl řekl, že&nbsp;já, včera ještě vladař ostrovní, rozkazující sluhům a&nbsp;poddaným, dnes se&nbsp;mám vidět pohřbena v&nbsp;jámě, bez pomocníka, bez sluhy a&nbsp;poddaného, kteří by&nbsp;přiběhli na&nbsp;pomoc! Zde musíme zemřít hladem, já&nbsp;i&nbsp;mé zvíře, ač-li neumřeme dřív, ono z&nbsp;potlučení, já&nbsp;ze&nbsp;zármutku. Jistě nebudu tak šťasten, jako byl můj pán don Quijote de&nbsp;la&nbsp;Mancha, když sestoupil a&nbsp;spustil se&nbsp;do&nbsp;jeskyně čaroděje Montesína, kde nalezl pohoštění lepší než doma, neboť se&nbsp;tam, jak se&nbsp;zdá, dostal rovnou k&nbsp;prostřenému stolu a&nbsp;odestlané posteli. Tam spatřil krásná a&nbsp;milá vidění, a&nbsp;já tu&nbsp;uvidím asi jen ropuchy a&nbsp;hady. Kam mě&nbsp;to, nešťastníka, zavedlo mé&nbsp;bláznovství a&nbsp;nápady? Odtud vytáhnou mé&nbsp;kosti, až&nbsp;se&nbsp;nebesům uráčí, aby mě&nbsp;nalezli, holé, bílé a&nbsp;ztrouchnivělé, a&nbsp;s&nbsp;nimi i&nbsp;kosti mého osla a&nbsp;podle těch snad poznají, kdo jsme, alespoň ti, kdo věděli, že&nbsp;Sancho Panza se&nbsp;nikdy neodloučil od&nbsp;svého osla, ani osel od&nbsp;Sancha Panzy. Ještě jednou: ubožáci jsme, neboť nám nedovolil zlý náš osud zemřít doma a&nbsp;mezi svými, kde by&nbsp;nás aspoň byl kdo politoval a&nbsp;zatlačil nám oči v&nbsp;poslední naši hodinu, když už&nbsp;by&nbsp;našemu neštěstí nebylo pomoci! Ó, příteli a&nbsp;druhu můj, jak jsem se&nbsp;ti&nbsp;špatně odměnil za&nbsp;tvé dobré služby! Odpusť mi&nbsp;a&nbsp;pros osud, jak nejlépe dovedeš, aby nás vyprostil z&nbsp;té bídné tísně, v&nbsp;níž jsme oba. A&nbsp;já ti&nbsp;slibuji ověnčit hlavu věncem vavřínovým, aby ses podobal slavnému básníkovi, a&nbsp;dát ti&nbsp;dvojnásob obroku.“</span></p>
        <p class="chunk" data-nb-ref-number="5" data-nb-words="130" data-nb-chars="727"><span class="idea" data-nb-ref-number="5" id="idea5" data-nb-words="130" data-nb-chars="727">Tak bědoval Sancho Panza a&nbsp;jeho zvíře mu&nbsp;naslouchalo beze slova odpovědi; v&nbsp;takové nouzi a&nbsp;nesnázi se&nbsp;ubožák nalézal. Konečně, když byl celou noc strávil v&nbsp;srdcervoucím nářku a&nbsp;lamentování, nastal den a&nbsp;v&nbsp;jeho světle a&nbsp;záři Sancho spatřil, že&nbsp;nic není nemožnějšího než se&nbsp;dostat z&nbsp;té hloubky ven bez cizí pomoci, i&nbsp;počal naříkat a&nbsp;křičet, zda jej někdo uslyší; ale všechen jeho křik vyzněl jako na&nbsp;poušti, neboť v&nbsp;širokém okolí nebylo, kdo by&nbsp;jej poslouchal, a&nbsp;tu již docela uvěřil, že&nbsp;je&nbsp;ztracen. Osel ležel tlamou vzhůru a&nbsp;Sancho Panza jej převrátil na&nbsp;nohy, na&nbsp;nichž se&nbsp;sotva udržel. Sancho vytáhl z&nbsp;tlumoku, jejž stihl stejný osud pádu, kus chleba, dal jej zvířeti, které jej vděčně přijalo, a&nbsp;řekl mu, jako by&nbsp;mu&nbsp;rozumělo:</span></p>
        <p class="chunk" data-nb-ref-number="6" data-nb-words="7" data-nb-chars="39"><span class="idea" data-nb-ref-number="6" id="idea6" data-nb-words="7" data-nb-chars="39">„Jíš-li ji&nbsp;s&nbsp;chlebem, i&nbsp;bolest chutná.“</span></p>
        <p class="chunk" data-nb-ref-number="7" data-nb-words="113" data-nb-chars="640"><span class="idea" data-nb-ref-number="7" id="idea7" data-nb-words="113" data-nb-chars="640">Pak objevil ve&nbsp;stěně jámy otvor schopný pojmout jednu osobu, sehnula-li se&nbsp;a&nbsp;skrčila. Sancho k&nbsp;němu přistoupil, skrčil se, vlezl do&nbsp;něho a&nbsp;spatřil, že&nbsp;uvnitř je&nbsp;prostorno a&nbsp;široko; bylo tam i&nbsp;světlo, neboť tím, co&nbsp;bylo lze nazvat stropem, vnikal sluneční paprsek a&nbsp;vše odhaloval. Spatřil též, že&nbsp;se&nbsp;otvor šířil a&nbsp;rozkládal v&nbsp;jiný značný otvor. Vrátil se&nbsp;tedy k&nbsp;svému zvířeti a&nbsp;jal se&nbsp;kamenem odrývat hlínu okolo vstupu, že&nbsp;zakrátko stvořil vchod, jímž bylo oslu snadno projít, a&nbsp;to se&nbsp;stalo. Vzav jej za&nbsp;ohlávku, dal se&nbsp;kupředu jeskyní, aby poznal, končí-li na&nbsp;druhé straně východem. Brzo šel potmě a&nbsp;brzo po&nbsp;ohmatu, ale nikdy beze strachu.</span></p>
        <p class="chunk" data-nb-ref-number="8" data-nb-words="79" data-nb-chars="444"><span class="idea" data-nb-ref-number="8" id="idea8" data-nb-words="79" data-nb-chars="444">„Pomoz mi&nbsp;Pán Bůh všemohoucí,“ říkal si&nbsp;u&nbsp;sebe, „tohle moje neštěstí bylo by&nbsp;pro mého pána dona Quijota pěkným dobrodružstvím. Ten by&nbsp;jistě měl tuhle hlubinu a&nbsp;hladomornu za&nbsp;květnatou zahradu a&nbsp;palác Galianin a&nbsp;doufal by, že&nbsp;z&nbsp;té tmy a&nbsp;úzkosti vyjde na&nbsp;nějakou louku pokrytou kvítím. Ale já&nbsp;ubožák, bezradný a&nbsp;bázlivý, myslím na&nbsp;každém kroku, že&nbsp;se&nbsp;pode mnou otevře jiná jáma ještě hlubší a&nbsp;že mě&nbsp;pohltí. Neštěstí, vítám tě, jdeš-li jen jedno.“</span></p>
        <p class="chunk" data-nb-ref-number="9" data-nb-words="37" data-nb-chars="202"><span class="idea" data-nb-ref-number="9" id="idea9" data-nb-words="37" data-nb-chars="202">Tímto způsobem a&nbsp;v&nbsp;těchto myšlenkách se&nbsp;mu&nbsp;zdálo, že&nbsp;ušel asi půl míle; tu&nbsp;spatřil nějakou záři, jež se&nbsp;podobala denní a&nbsp;někudy vcházela: podobalo se, že&nbsp;cesta, podle něho na&nbsp;onen svět, má&nbsp;volný východ.</span></p>
        <p class="chunk" data-nb-ref-number="10" data-nb-words="112" data-nb-chars="647"><span class="idea" data-nb-ref-number="10" id="idea10" data-nb-words="112" data-nb-chars="647">Zde ho&nbsp;Cide Hamete Benengeli nechává a&nbsp;vrací se&nbsp;k&nbsp;donu Quijotovi, netrpělivě a&nbsp;spokojeně čekajícímu na&nbsp;souboj, jejž měl svést s&nbsp;lupičem cti dcery paní Rodríguezové, již chtěl pomstít za&nbsp;křivdu a&nbsp;bezpráví zločinně na&nbsp;ní&nbsp;spáchané. Stalo se, že&nbsp;vyjev jednoho rána s&nbsp;úmyslem cvičit se&nbsp;k&nbsp;zápasu, jejž den nato očekával, pobídl a&nbsp;uhodil Rocinanta, až&nbsp;tento uskočil na&nbsp;sám okraj jakési propadliny a&nbsp;byl by&nbsp;do&nbsp;ní&nbsp;jistě spadl, kdyby byl don Quijote nezatáhl silně za&nbsp;otěže. Zadržel koně a&nbsp;ten se&nbsp;nezřítil; přitočil se&nbsp;blíže a&nbsp;z&nbsp;koně pohlédl do&nbsp;hlubiny: dívaje se&nbsp;takto uslyšel zevnitř silné volání a&nbsp;pozorně naslouchaje porozuměl a&nbsp;rozeznal, že&nbsp;hlas praví:</span></p>
        <p class="chunk" data-nb-ref-number="11" data-nb-words="21" data-nb-chars="146"><span class="idea" data-nb-ref-number="11" id="idea11" data-nb-words="21" data-nb-chars="146">„Hej, tam nahoře! Uslyší mě&nbsp;nějaký křesťan a&nbsp;smiluje se&nbsp;nějaký milosrdný rytíř nad hříšníkem zaživa pochovaným, nad ubohým dovladařilým vladařem?“</span></p>
        <p class="chunk" data-nb-ref-number="12" data-nb-words="19" data-nb-chars="109"><span class="idea" data-nb-ref-number="12" id="idea12" data-nb-words="19" data-nb-chars="109">Donu Quijotovi se&nbsp;zdálo, že&nbsp;slyší hlas Sancha Panzy, což jej překvapilo a&nbsp;vzrušilo; i&nbsp;zakřičel, jak jen mohl:</span></p>
        <p class="chunk" data-nb-ref-number="13" data-nb-words="6" data-nb-chars="30"><span class="idea" data-nb-ref-number="13" id="idea13" data-nb-words="6" data-nb-chars="30">„Kdo je&nbsp;tam dole? Kdo naříká?“</span></p>
        <p class="chunk" data-nb-ref-number="14" data-nb-words="36" data-nb-chars="208"><span class="idea" data-nb-ref-number="14" id="idea14" data-nb-words="36" data-nb-chars="208">„Kdo by&nbsp;tu&nbsp;mohl být a&nbsp;kdo tu&nbsp;má&nbsp;naříkat jiný,“ zněla odpověď, „než utrápený Sancho Panza, vladař na&nbsp;své neštěstí a&nbsp;pro své hříchy ostrova Baratarie, bývalý zbrojnoš slavného rytíře dona Quijota de&nbsp;la&nbsp;Mancha!“</span></p>
        <p class="chunk" data-nb-ref-number="15" data-nb-words="32" data-nb-chars="173"><span class="idea" data-nb-ref-number="15" id="idea15" data-nb-words="32" data-nb-chars="173">Když to&nbsp;don Quijote uslyšel, zdvojnásobil se&nbsp;jeho údiv a&nbsp;vzrostl jeho strach, neboť ho&nbsp;napadlo, že&nbsp;je&nbsp;asi Sancho Panza mrtev a&nbsp;zde že&nbsp;trpí jeho duše. V&nbsp;tomto domnění pravil:</span></p>
        <p class="chunk" data-nb-ref-number="16" data-nb-words="54" data-nb-chars="324"><span class="idea" data-nb-ref-number="16" id="idea16" data-nb-words="54" data-nb-chars="324">„Zapřísahám tě&nbsp;vším, čím tě&nbsp;zapřísahat mohu jako katolický křesťan, abys mi&nbsp;řekl, kdo jsi! A&nbsp;jsi-li trpící duše, řekni mi, co&nbsp;chceš, abych pro tebe učinil. Neboť jako je&nbsp;mým povoláním prospívati a&nbsp;pomáhati potřebným tohoto světa, stejně je&nbsp;jím i&nbsp;pomáhat a&nbsp;udílet podporu potřebným světa onoho, kteří si&nbsp;nemohou pomoci sami.“</span></p>
        <p class="chunk" data-nb-ref-number="17" data-nb-words="27" data-nb-chars="146"><span class="idea" data-nb-ref-number="17" id="idea17" data-nb-words="27" data-nb-chars="146">„To tedy,“ zněl hlas, „je Vaše Milost, jež ke&nbsp;mně mluví, jistě mým pánem donem Quijotem de&nbsp;la&nbsp;Mancha; a&nbsp;dokonce i&nbsp;hlasem se&nbsp;mu&nbsp;jistotně podobáte.“</span></p>
        <p class="chunk" data-nb-ref-number="18" data-nb-words="79" data-nb-chars="465"><span class="idea" data-nb-ref-number="18" id="idea18" data-nb-words="79" data-nb-chars="465">„Don Quijote jsem,“ odvětil Quijote, „a za&nbsp;poslání mám pomáhat a&nbsp;posilovat v&nbsp;nouzi živé i&nbsp;mrtvé. Proto mi&nbsp;pověz, kdo jsi, neboť mě&nbsp;překvapuješ. Jsi-li totiž mým zbrojnošem Sanchem Panzou a&nbsp;umřel-lis, nevzali-li tě&nbsp;ďáblové a&nbsp;jsi-li z&nbsp;milosrdenství božího v&nbsp;očistci, naše matka Svatá církev římskokatolická má&nbsp;dost prostředků, aby tě&nbsp;vysvobodila z&nbsp;muk, v&nbsp;nichž jsi; já&nbsp;pak, pro svou osobu, jí&nbsp;pomohu, pokud moje jmění stačí. Vyslov se&nbsp;tudíž už&nbsp;jednou a&nbsp;rci, kdo jsi.“</span></p>
        <p class="chunk" data-nb-ref-number="19" data-nb-words="72" data-nb-chars="399"><span class="idea" data-nb-ref-number="19" id="idea19" data-nb-words="72" data-nb-chars="399">„Prohlašuji a&nbsp;přísahám při zrození toho, čeho si&nbsp;Vaše Milost přeje,“ bylo odpověděno, „že jsem, pane done Quijote de&nbsp;la&nbsp;Mancha, váš zbrojnoš Sancho Panza a&nbsp;že jsem nikdy a&nbsp;jakživ neumřel; ale opustil jsem své vladařství z&nbsp;důvodů a&nbsp;příčin, jež potřebují k&nbsp;vypovědění chvíle času, dnes v&nbsp;noci jsem spadl do&nbsp;téhle jámy, kde ležím i&nbsp;s&nbsp;oslem, který mi&nbsp;nedovolí lhát, neboť na&nbsp;důkaz pravdy je&nbsp;tu&nbsp;se&nbsp;mnou.“</span></p>
        <p class="chunk" data-nb-ref-number="20" data-nb-words="25" data-nb-chars="131"><span class="idea" data-nb-ref-number="20" id="idea20" data-nb-words="25" data-nb-chars="131">A&nbsp;opravdu! Zdá se, že&nbsp;osel Sanchově řeči porozuměl, neboť se&nbsp;v&nbsp;okamžiku dal do&nbsp;hýkání, a&nbsp;to tak mocně, že&nbsp;se&nbsp;celé sklepení ozývalo.</span></p>
        <p class="chunk" data-nb-ref-number="21" data-nb-words="44" data-nb-chars="247"><span class="idea" data-nb-ref-number="21" id="idea21" data-nb-words="44" data-nb-chars="247">„Slavný to&nbsp;svědek!“ řekl don Quijote; „hýkání poznávám, jako bych to&nbsp;hýkal já&nbsp;sám, a&nbsp;tvůj hlas, milý Sancho, slyším. Počkej tu! Půjdu do&nbsp;vévodského zámku, který je&nbsp;blízko, a&nbsp;přivedu někoho, kdo tě&nbsp;vytáhne z&nbsp;té jámy, kam tě&nbsp;asi zavedly tvé hříchy.“</span></p>
        <p class="chunk" data-nb-ref-number="22" data-nb-words="23" data-nb-chars="137"><span class="idea" data-nb-ref-number="22" id="idea22" data-nb-words="23" data-nb-chars="137">„Běžte, Milosti,“ řekl Sancho, „a vraťte se&nbsp;brzo, u&nbsp;Boha jediného: už&nbsp;to&nbsp;snést nemohu, být zde pohřben zaživa, a&nbsp;mimoto umírám strachem.“</span></p>
        <p class="chunk" data-nb-ref-number="23" data-nb-words="72" data-nb-chars="414"><span class="idea" data-nb-ref-number="23" id="idea23" data-nb-words="72" data-nb-chars="414">Don Quijote ho&nbsp;opustil a&nbsp;odebral se&nbsp;na&nbsp;zámek povědět vévodům o&nbsp;příhodě Sancha Panzy, jíž se&nbsp;nemálo podivili, ač&nbsp;dobře porozuměli, že&nbsp;spadl asi druhým ústím sklepení, jež zde bylo od&nbsp;nepaměti; nedovedli si&nbsp;však představit, jak opustil vladařství, aniž oni o&nbsp;tom věděli. Nakonec prý přinesli lana a&nbsp;provazy a&nbsp;po velké námaze mnoha lidí vytáhli osla i&nbsp;Sancha Panzu z&nbsp;temnot na&nbsp;boží světlo. Jeden student vida to&nbsp;řekl:</span></p>
        <p class="chunk" data-nb-ref-number="24" data-nb-words="23" data-nb-chars="163"><span class="idea" data-nb-ref-number="24" id="idea24" data-nb-words="23" data-nb-chars="163">„Takovýmhle způsobem by&nbsp;měli všichni špatní vladaři opouštět svá vladařství, jako tento hříšník opouští hloubku propasti: mrtev hladem, bled a&nbsp;myslím bez troníku.“</span></p>
        <p class="chunk" data-nb-ref-number="25" data-nb-words="5" data-nb-chars="27"><span class="idea" data-nb-ref-number="25" id="idea25" data-nb-words="5" data-nb-chars="27">Sancho jej slyšel a&nbsp;pravil:</span></p>
        <p class="chunk" data-nb-ref-number="26" data-nb-words="100" data-nb-chars="571"><span class="idea" data-nb-ref-number="26" id="idea26" data-nb-words="100" data-nb-chars="571">„Před osmi nebo desíti dny jsem, bratře mumlale, vstoupil na&nbsp;ostrov svěřený mé&nbsp;vládě a&nbsp;za tu&nbsp;dobu jsem ani jednu hodinu neměl dostatek chleba, ale zato mě&nbsp;pronásledovali doktoři a&nbsp;nepřátelé mi&nbsp;polámali kosti. Neměl jsem příležitost vybírati daně, ani vydírat. A&nbsp;proto, myslím, že&nbsp;jsem nezasloužil opustiti vladařství takovýmhle způsobem; ale člověk míní, Pánbůh mění, a&nbsp;Bůh ví&nbsp;nejlíp, čeho je&nbsp;každému potřebí, a&nbsp;jaký čas, tak se&nbsp;stroj, a&nbsp;nikdo ať&nbsp;neříká: Z&nbsp;té vody nepij a&nbsp;někdo si&nbsp;myslí mám slaninu, a&nbsp;nemá ani špýl. Bůh mi&nbsp;rozumí a&nbsp;to stačí, víc neřeknu, ač&nbsp;bych mohl.“</span></p>
        <p class="chunk" data-nb-ref-number="27" data-nb-words="49" data-nb-chars="290"><span class="idea" data-nb-ref-number="27" id="idea27" data-nb-words="49" data-nb-chars="290">„Nezlob se, Sancho, ani netrap tím, co&nbsp;uslyšíš; nemělo by&nbsp;to&nbsp;konce. Měj čisté svědomí a&nbsp;ať si&nbsp;říkají, co&nbsp;chtějí! Chtít zavřít ústa pomlouvačům, toť chtít dveřmi zavřít volné pole. Opustí-li vladař vladařství bohat, řeknou o&nbsp;něm, že&nbsp;byl zloděj; pakliže chud, řeknou, že&nbsp;byl hlupák a&nbsp;nešika.“</span></p>
        <p class="chunk" data-nb-ref-number="28" data-nb-words="15" data-nb-chars="87"><span class="idea" data-nb-ref-number="28" id="idea28" data-nb-words="15" data-nb-chars="87">„Jisto je,“ odvětil Sancho, „že tentokrát mě&nbsp;budou mít spíš za&nbsp;hlupáka než za&nbsp;zloděje.“</span></p>
        <p class="chunk" data-nb-ref-number="29" data-nb-words="46" data-nb-chars="265"><span class="idea" data-nb-ref-number="29" id="idea29" data-nb-words="46" data-nb-chars="265">Za&nbsp;těchto řečí došli, obklopeni kluky a&nbsp;mnoha jinými lidmi, do&nbsp;zámku, kde v&nbsp;síni dleli již vévoda s&nbsp;vévodkyní čekajíce na&nbsp;dona Quijota a&nbsp;Sancha; ten nechtěl vstoupit k&nbsp;vévodovi dřív, než opatří osla ve&nbsp;stáji, protože, jak říkal, strávil velmi špatnou noc v&nbsp;hospodě.</span></p>
        <p class="chunk" data-nb-ref-number="30" data-nb-words="11" data-nb-chars="63"><span class="idea" data-nb-ref-number="30" id="idea30" data-nb-words="11" data-nb-chars="63">Potom vstoupil k&nbsp;svým pánům, k&nbsp;nimž pokleknuv před nimi pravil:</span></p>
        <p class="chunk" data-nb-ref-number="31" data-nb-words="355" data-nb-chars="2019"><span class="idea" data-nb-ref-number="31" id="idea31" data-nb-words="355" data-nb-chars="2019">„Já, pánové, poněvadž si&nbsp;toho Vaše Vznešenost přála, vydal jsem se&nbsp;bez jakékoliv zásluhy své vladařit na&nbsp;váš ostrov Baratarii, na&nbsp;nějž jsem vstoupil nah a&nbsp;nah jsem zůstal: neztrácím nic, ani nezískávám. Měl jsem svědky u&nbsp;sebe, kteří povědí, jak se&nbsp;jim uzdá, vládl-li jsem dobře či&nbsp;špatně. Rozřešil jsem případy pochybné, rozhodoval jsem ve&nbsp;sporech, a&nbsp;vše to&nbsp;umíraje hladem z&nbsp;vůle doktora Petra Škrobence z&nbsp;Tirteafuery, lékaře ostrovního a&nbsp;vladařského. Přepadli mě&nbsp;nepřátelé v&nbsp;noci, a&nbsp;ač nás uvedli do&nbsp;velkých nesnází, ostrované praví, že&nbsp;se&nbsp;ubránili vítězně silou mé&nbsp;paže, a&nbsp;Bůh jim dej takové zdraví, jakou mají pravdu. Zkrátka za&nbsp;tu&nbsp;dobu jsem změřil obtíže a&nbsp;povinnosti, které vladaření s&nbsp;sebou přináší, a&nbsp;shledal jsem pro svou osobu, že&nbsp;moje ramena je&nbsp;neunesou a&nbsp;že to&nbsp;není náklad pro má&nbsp;záda, ani šípy pro můj toulec. A&nbsp;tak dřív než by&nbsp;se&nbsp;mnou uhodilo vladařství, chtěl jsem já&nbsp;uhodit vladařstvím, i&nbsp;zanechal jsem včera ráno ostrov, jak jsem jej našel, s&nbsp;týmiž ulicemi, domy a&nbsp;střechami, které měl za&nbsp;mého příchodu. Nic jsem si&nbsp;od&nbsp;nikoho nevypůjčil a&nbsp;nehleděl jsem si&nbsp;naplnit stodoly; a&nbsp;ačkoliv jsem měl v&nbsp;úmyslu vydat několik užitečných nařízení, nevydal jsem žádné, boje se, že&nbsp;nebudou zachovávána: to&nbsp;je&nbsp;pak totéž vydat je&nbsp;nebo nevydat. Jak pravím, opustil jsem ostrov provázen jen svým oslem: spadl jsem do&nbsp;jámy, šel jsem jí&nbsp;dále, až&nbsp;dnes ráno za&nbsp;slunečního světla jsem spatřil východ z&nbsp;ní, ale nikterak schůdný; a&nbsp;kdyby mi&nbsp;nebe nebylo poslalo mého pána dona Quijota, zůstal bych tam do&nbsp;skonání světa. Tedy zde, pane vévodo a&nbsp;paní vévodkyně, je&nbsp;váš vladař Sancho Panza, jemuž deset dní, co&nbsp;byl vladařem, stačilo k&nbsp;poznání, že&nbsp;mu&nbsp;je&nbsp;málo platno být vladařem, nejen snad ostrova, ale celého světa. A&nbsp;na základě toho líbám nohy Vašich Milostí, a&nbsp;jako když si&nbsp;děti hrají a&nbsp;říkají: Škatule, škatule, hýbejte se, hýbám se&nbsp;z&nbsp;vladařské stolice a&nbsp;přecházím do&nbsp;služby k&nbsp;svému pánu donu Quijotovi: v&nbsp;té službě se&nbsp;aspoň najím, i&nbsp;když jím svůj chléb ve&nbsp;strachu. A&nbsp;pro mne, jen když se&nbsp;najím, ať&nbsp;je&nbsp;to&nbsp;mrkví nebo koroptvemi!“</span></p>
        <p class="chunk" data-nb-ref-number="32" data-nb-words="75" data-nb-chars="413"><span class="idea" data-nb-ref-number="32" id="idea32" data-nb-words="75" data-nb-chars="413">Tím Sancho skončil svou dlouhou řeč, za&nbsp;níž se&nbsp;don Quijote nepřestal strachovat, že&nbsp;řekne tisíc nesmyslů; když viděl, že&nbsp;jich bylo jen pár, vzdal v&nbsp;duchu díky nebesům. Vévoda objal Sancha a&nbsp;řekl mu, že&nbsp;ho&nbsp;trápí, že&nbsp;Sancho tak brzo nechal vladaření, ale že&nbsp;mu&nbsp;ve&nbsp;svém státě dá&nbsp;úřad méně namáhavý a&nbsp;výnosnější. Vévodkyně též ho&nbsp;objala a&nbsp;rozkázali, aby jej pohostili, protože na&nbsp;něm bylo patrno, že&nbsp;je&nbsp;zbit a&nbsp;umořen.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_066.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>