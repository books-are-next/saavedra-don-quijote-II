<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLVII\.,kde je pokračováno o&nbsp;tom, jak si vedl Sancho Panza ve svém vladaření\.">
    <meta name="apple-mobile-web-app-capable" content="yes">
    <title>KAPITOLA XLVII.,kde je pokračováno o&nbsp;tom, jak si vedl Sancho Panza ve svém vladaření.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_056.html">
    <link rel="next" href="./don_quijote_058.html">
    <meta name="nb-order" content="56">
    <link rel="self" href="don_quijote_057.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-c06b7be">
    <meta name="nb-role" content="chapter">
  </head>
  <body data-nb-words="2487" data-nb-chars="14354" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_056.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="14" data-nb-chars="85"><span class="idea" data-nb-ref-number="1" id="idea1" data-nb-words="14" data-nb-chars="85">KAPITOLA XLVII.,kde je pokračováno o&nbsp;tom, jak si vedl Sancho Panza ve svém vladaření.</span></h1>
        <p class="chunk" data-nb-ref-number="2" data-nb-words="75" data-nb-chars="446"><span class="idea" data-nb-ref-number="2" id="idea2" data-nb-words="75" data-nb-chars="446">Vypravuje historie, že&nbsp;ze&nbsp;soudní síně odvedli Sancha Panzu do&nbsp;skvostného paláce, kde ve&nbsp;velké síni bylo prostřeno ke&nbsp;královské a&nbsp;čisté hostině. Jakmile Sancho vstoupil, zazněla hudba a&nbsp;čtyři pážata nabídla mu&nbsp;vody na&nbsp;ruce, což Sancho velmi vážně přijal. Hudba ztichla, Sancho si&nbsp;sedl v&nbsp;čelo stolu, neboť jiného křesla a&nbsp;jiného příboru tu&nbsp;nebylo. Vedle něho se&nbsp;postavil člověk, z&nbsp;něhož se&nbsp;později vyklubal lékař, s&nbsp;hůlkou z&nbsp;velrybí kostice v&nbsp;ruce.</span></p>
        <p class="chunk" data-nb-ref-number="3" data-nb-words="116" data-nb-chars="667"><span class="idea" data-nb-ref-number="3" id="idea3" data-nb-words="116" data-nb-chars="667">Zvedli nádherný a&nbsp;bílý ubrus, jímž bylo přikryto ovoce a&nbsp;mnoho talířů různých jídel. Člověk, který se&nbsp;zdál studentem, pomodlil se&nbsp;požehnání a&nbsp;páže přivázalo Sanchovi ubrousek s&nbsp;obrubou. Jiný, který konal službu prvního číšníka, posunul mísu s&nbsp;ovocem. Ale sotva si&nbsp;vladař ukousl, muž s&nbsp;hůlkou se&nbsp;jí&nbsp;dotkl mísy a&nbsp;ihned s&nbsp;neobyčejnou rychlostí byla odnesena. Ale číšník mu&nbsp;přinesl jinou, s&nbsp;dalším jídlem. Sancho se&nbsp;ho&nbsp;chystal okusit, ale dřív než se&nbsp;k&nbsp;němu dostal a&nbsp;je okusil, už&nbsp;se&nbsp;ho&nbsp;dotkla hůlka a&nbsp;páže je&nbsp;odklidilo stejně rychle jako ovoce. Sancho se&nbsp;nad tím pozastavil a&nbsp;hledě na&nbsp;všechny, ptal se, má-li se&nbsp;snad při onom jídle jíst jako při kejklířském představení.</span></p>
        <p class="chunk" data-nb-ref-number="4" data-nb-words="131" data-nb-chars="739"><span class="idea" data-nb-ref-number="4" id="idea4" data-nb-words="131" data-nb-chars="739">„Nemá se&nbsp;jísti jinak, pane vladaři,“ odpověděl člověk s&nbsp;hůlkou, „než jak je&nbsp;zvykem a&nbsp;obyčejem na&nbsp;jiných ostrovech, kde jsou vladaři. Já&nbsp;jsem, pane, lékař a&nbsp;jsem na&nbsp;tomto ostrově vydržován, abych léčil jeho vladaře, i&nbsp;pečuji o&nbsp;jejich zdraví víc než o&nbsp;vlastní, studuje dnem i&nbsp;nocí a&nbsp;zkoumaje založení vladařovo, abych jej uzdravil v&nbsp;případě nemoci. A&nbsp;především bdím nad jeho obědy a&nbsp;večeřemi, nechávaje ho&nbsp;jísti to, co&nbsp;se&nbsp;mi&nbsp;zdá mu&nbsp;svědčit, a&nbsp;bera mu, o&nbsp;čem myslím, že&nbsp;škodí a&nbsp;kazí žaludek. Proto jsem rozkázal odnésti ovoce, neboť je&nbsp;příliš vlhké, a&nbsp;stejně i&nbsp;mísu s&nbsp;dalším jídlem, neboť bylo příliš teplé a&nbsp;obsahovalo mnoho koření, po&nbsp;němž roste žízeň; ten pak, kdo příliš pije, ničí a&nbsp;stravuje kapalnou podstatu těla, na&nbsp;níž závisí život.“</span></p>
        <p class="chunk" data-nb-ref-number="5" data-nb-words="16" data-nb-chars="107"><span class="idea" data-nb-ref-number="5" id="idea5" data-nb-words="16" data-nb-chars="107">„Je-li tomu tak, tahle mísa pečených koroptví, které jsou, jak vidím, dobře připraveny, mi&nbsp;nijak neuškodí.“</span></p>
        <p class="chunk" data-nb-ref-number="6" data-nb-words="3" data-nb-chars="12"><span class="idea" data-nb-ref-number="6" id="idea6" data-nb-words="3" data-nb-chars="12">Na&nbsp;to&nbsp;lékař:</span></p>
        <p class="chunk" data-nb-ref-number="7" data-nb-words="8" data-nb-chars="43"><span class="idea" data-nb-ref-number="7" id="idea7" data-nb-words="8" data-nb-chars="43">„Z&nbsp;těch nepojí pan vladař, pokud budu živ!“</span></p>
        <p class="chunk" data-nb-ref-number="8" data-nb-words="4" data-nb-chars="22"><span class="idea" data-nb-ref-number="8" id="idea8" data-nb-words="4" data-nb-chars="22">„Jak to?“ řekl Sancho.</span></p>
        <p class="chunk" data-nb-ref-number="9" data-nb-words="2" data-nb-chars="16"><span class="idea" data-nb-ref-number="9" id="idea9" data-nb-words="2" data-nb-chars="16">Lékař odpověděl:</span></p>
        <p class="chunk" data-nb-ref-number="10" data-nb-words="29" data-nb-chars="198"><span class="idea" data-nb-ref-number="10" id="idea10" data-nb-words="29" data-nb-chars="198">„Poněvadž náš učitel Hippokrates, polární hvězda a&nbsp;světlo Medicíny, dí&nbsp;v&nbsp;jednom svém aforismu: Omnis saturatio mala, perdricis autem pessima, to&nbsp;jest: Každé přesycení je&nbsp;zlé, ale koroptví nejhorší.“</span></p>
        <p class="chunk" data-nb-ref-number="11" data-nb-words="64" data-nb-chars="361"><span class="idea" data-nb-ref-number="11" id="idea11" data-nb-words="64" data-nb-chars="361">„Má-li se&nbsp;to&nbsp;tak,“ pravil Sancho, „podívejte se, pane doktore, které z&nbsp;jídel na&nbsp;tomto stole mi&nbsp;nejvíc poslouží a&nbsp;nejméně uškodí, dejte mi&nbsp;z&nbsp;něho a&nbsp;nešťouchejte mi&nbsp;do&nbsp;něho hůlkou! Neboť, u&nbsp;života vladařova, kterého mi&nbsp;Bůh popřej, umírám hladem a&nbsp;brát mi&nbsp;jídlo, i&nbsp;když se&nbsp;to&nbsp;panu doktorovi nelíbí a&nbsp;ať říká cokoliv, znamená mi&nbsp;spíš života ukracovat než přidávat.“</span></p>
        <p class="chunk" data-nb-ref-number="12" data-nb-words="45" data-nb-chars="245"><span class="idea" data-nb-ref-number="12" id="idea12" data-nb-words="45" data-nb-chars="245">„Máte pravdu, Milosti pane vladaři,“ na&nbsp;to&nbsp;lékař, „a tudíž se&nbsp;mi&nbsp;zdá, že&nbsp;Vaše Milost nesmí jísti z&nbsp;tamhleté králičí sekané, neboť to&nbsp;je&nbsp;nebezpečné jídlo. Z&nbsp;této telecí by&nbsp;se&nbsp;mohlo okusiti, kdyby nebyla pečená a&nbsp;s&nbsp;omáčkou; v&nbsp;tomto stavu však ne!“</span></p>
        <p class="chunk" data-nb-ref-number="13" data-nb-words="3" data-nb-chars="14"><span class="idea" data-nb-ref-number="13" id="idea13" data-nb-words="3" data-nb-chars="14">I&nbsp;řekl Sancho:</span></p>
        <p class="chunk" data-nb-ref-number="14" data-nb-words="32" data-nb-chars="170"><span class="idea" data-nb-ref-number="14" id="idea14" data-nb-words="32" data-nb-chars="170">„Tamhleta mísa trochu dál, co&nbsp;se&nbsp;z&nbsp;ní kouří, bude asi olla podrida, a&nbsp;protože v&nbsp;té jsou smíchány vždy věci nejrůznější, jistě v&nbsp;ní najdu něco, co&nbsp;mi&nbsp;zachutná i&nbsp;prospěje.“</span></p>
        <p class="chunk" data-nb-ref-number="15" data-nb-words="107" data-nb-chars="614"><span class="idea" data-nb-ref-number="15" id="idea15" data-nb-words="107" data-nb-chars="614">„Absit,“ pravil lékař, „vzdal se&nbsp;nás, špatná myšlenko! Není na&nbsp;světě věci horšího druhu než olla podrida. Olly podridy jsou dobré pro kanovníky, školské rektory nebo pro sedláky na&nbsp;svatbě, ale pryč s&nbsp;nimi ze&nbsp;stolů vladařských, kam patří jen všecko nejlepší a&nbsp;jemné. Je&nbsp;to&nbsp;proto, že&nbsp;všude a&nbsp;kýmkoliv jsou nejvíce ceněny léky prosté a&nbsp;ne složité, neboť v&nbsp;prostých nemůže býti omylu, ale v&nbsp;složitých ano pro množství věcí, z&nbsp;nichž jsou složeny. Co&nbsp;podle mého názoru by&nbsp;měl nyní pan vladař pojísti, aby si&nbsp;zachoval a&nbsp;upevnil zdraví, je&nbsp;sto oplatků a&nbsp;pár jemných řízků z&nbsp;kdoule, které ustálí žaludek a&nbsp;pomohou trávení.“</span></p>
        <p class="chunk" data-nb-ref-number="16" data-nb-words="26" data-nb-chars="145"><span class="idea" data-nb-ref-number="16" id="idea16" data-nb-words="26" data-nb-chars="145">Sancho slyše to&nbsp;opřel se&nbsp;o&nbsp;lenoch křesla, změřil si&nbsp;několikrát lékaře a&nbsp;vážným hlasem se&nbsp;ho&nbsp;zeptal, jak se&nbsp;jmenuje a&nbsp;kde studoval. Ten odpověděl:</span></p>
        <p class="chunk" data-nb-ref-number="17" data-nb-words="29" data-nb-chars="188"><span class="idea" data-nb-ref-number="17" id="idea17" data-nb-words="29" data-nb-chars="188">„Jmenuji se, pane vladaři, doktor Petr Škrobenec z&nbsp;Aguera a&nbsp;pocházím z&nbsp;osady Tirteafuera<sup id="fnref:1"><a href="#fn:1" class="footnote-ref" role="doc-noteref">1</a></sup> mezi Caraculem a&nbsp;Almodóvarem del Campo, trochu napravo, a&nbsp;mám hodnost doktora univerzity v&nbsp;Osuně.“</span></p>
        <p class="chunk" data-nb-ref-number="18" data-nb-words="6" data-nb-chars="38"><span class="idea" data-nb-ref-number="18" id="idea18" data-nb-words="6" data-nb-chars="38">Na&nbsp;to&nbsp;Sancho, celý vzteklý, odpověděl:</span></p>
        <p class="chunk" data-nb-ref-number="19" data-nb-words="123" data-nb-chars="713"><span class="idea" data-nb-ref-number="19" id="idea19" data-nb-words="123" data-nb-chars="713">„Tak, pane doktore Petře Škrobenče z&nbsp;Aguera, které čert vezmi, rodáku z&nbsp;Tirteafuera, napravo, když jdeme z&nbsp;Caracuela do&nbsp;Almodóvaru, v&nbsp;Osuně vyštudovaný, kliďte se&nbsp;odtud, sic vezmu hůl, jako že&nbsp;slunce svítí, a&nbsp;vymlátím, počínaje vámi, všechny doktory z&nbsp;ostrova, nebo aspoň ty, o&nbsp;kterých poznám, že&nbsp;jsou hlupáci. Protože doktorům moudrým, zkušeným a&nbsp;rozumným se&nbsp;pokloním a&nbsp;budu je&nbsp;ctít za&nbsp;lidi boží. Ale opakuji, ať&nbsp;zmizí Petr Škrobenec, nebo chytnu křeslo, na&nbsp;kterém sedím, a&nbsp;dám mu&nbsp;s&nbsp;ním do&nbsp;hlavy; a&nbsp;až se&nbsp;mne zeptají u&nbsp;dvora, omluvím se, že&nbsp;jsem posloužil Bohu a&nbsp;zabil špatného lékaře a&nbsp;veřejného kata. A&nbsp;teď mi&nbsp;dejte najíst, nebo si&nbsp;nechte vladařství, protože úřad, v&nbsp;kterém se&nbsp;člověk nenají, nestojí za&nbsp;zlost.“</span></p>
        <p class="chunk" data-nb-ref-number="20" data-nb-words="28" data-nb-chars="157"><span class="idea" data-nb-ref-number="20" id="idea20" data-nb-words="28" data-nb-chars="157">Lékař se&nbsp;poděsil vida hněv vladařův a&nbsp;chtěl se&nbsp;uklidit ze&nbsp;síně, když vtom zazněla poštovská trubka na&nbsp;ulici a&nbsp;vrchní číšník přistoupiv k&nbsp;oknu vrátil se, řka:</span></p>
        <p class="chunk" data-nb-ref-number="21" data-nb-words="10" data-nb-chars="69"><span class="idea" data-nb-ref-number="21" id="idea21" data-nb-words="10" data-nb-chars="69">„Přichází kurýr od&nbsp;pana vévody, nese jistě nějakou důležitou zprávu.“</span></p>
        <p class="chunk" data-nb-ref-number="22" data-nb-words="27" data-nb-chars="167"><span class="idea" data-nb-ref-number="22" id="idea22" data-nb-words="27" data-nb-chars="167">Kurýr vstoupil zpocen a&nbsp;unaven a&nbsp;vytáhnuv ze&nbsp;záňadří složený list vložil jej do&nbsp;rukou vladařových. Sancho jej odevzdal správci a&nbsp;rozkázal mu&nbsp;přečíst adresu, jež zněla:</span></p>
        <p class="chunk" data-nb-ref-number="23" data-nb-words="12" data-nb-chars="93"><span class="idea" data-nb-ref-number="23" id="idea23" data-nb-words="12" data-nb-chars="93">„Donu Sanchu Panzovi, vladaři ostrova Baratarie, do&nbsp;jeho vlastních nebo tajemníkových rukou.“</span></p>
        <p class="chunk" data-nb-ref-number="24" data-nb-words="5" data-nb-chars="23"><span class="idea" data-nb-ref-number="24" id="idea24" data-nb-words="5" data-nb-chars="23">Sancho se&nbsp;na&nbsp;to&nbsp;zeptal:</span></p>
        <p class="chunk" data-nb-ref-number="25" data-nb-words="5" data-nb-chars="27"><span class="idea" data-nb-ref-number="25" id="idea25" data-nb-words="5" data-nb-chars="27">„Kdo je&nbsp;tu&nbsp;mým tajemníkem?“</span></p>
        <p class="chunk" data-nb-ref-number="26" data-nb-words="4" data-nb-chars="29"><span class="idea" data-nb-ref-number="26" id="idea26" data-nb-words="4" data-nb-chars="29">Jeden z&nbsp;přítomných odpověděl:</span></p>
        <p class="chunk" data-nb-ref-number="27" data-nb-words="10" data-nb-chars="51"><span class="idea" data-nb-ref-number="27" id="idea27" data-nb-words="10" data-nb-chars="51">„Já, pane, neboť umím číst a&nbsp;psát a&nbsp;jsem Biskajec.“</span></p>
        <p class="chunk" data-nb-ref-number="28" data-nb-words="20" data-nb-chars="117"><span class="idea" data-nb-ref-number="28" id="idea28" data-nb-words="20" data-nb-chars="117">„To ovšem,“ řekl Sancho, „byste mohl být tajemníkem třeba sama císaře. Otevřete list a&nbsp;podívejte se, co&nbsp;v&nbsp;něm stojí!“</span></p>
        <p class="chunk" data-nb-ref-number="29" data-nb-words="37" data-nb-chars="232"><span class="idea" data-nb-ref-number="29" id="idea29" data-nb-words="37" data-nb-chars="232">Novopečený tajemník poslechl a&nbsp;seznámiv se&nbsp;s&nbsp;dopisem pravil, že&nbsp;běží o&nbsp;věc soukromou. Sancho rozkázal, aby byla síň vyprázdněna a&nbsp;aby zůstali jen správce a&nbsp;vrchní číšník; ostatní, i&nbsp;lékař, odešli. Potom tajemník přečetl tento dopis:</span></p>
        <p class="chunk" data-nb-ref-number="30" data-nb-words="87" data-nb-chars="513"><span class="idea" data-nb-ref-number="30" id="idea30" data-nb-words="87" data-nb-chars="513">„Došlo mému sluchu, pane done Sancho Panzo, že&nbsp;nepřátelé moji a&nbsp;tohoto ostrova chtějí naň jedné noci podniknouti zuřivý útok. Je&nbsp;třeba bdít a&nbsp;míti se&nbsp;na&nbsp;pozoru, aby vás nepřekvapili. Také jsem se&nbsp;dozvěděl skrze bezpečné zvědy, že&nbsp;do&nbsp;osady přijdou čtyři přestrojení, aby vás zavraždili, neboť se&nbsp;bojí vaší bystrosti. Otevřete dobře oči a&nbsp;všímejte si, kdo s&nbsp;vámi přichází mluviti, a&nbsp;nejezte, co&nbsp;vám nabídnou. Budu se&nbsp;snažiti vám pomoci, dostanete-li se&nbsp;do&nbsp;nesnází, a&nbsp;veďte si&nbsp;ve&nbsp;všem, jak očekávám od&nbsp;vašeho rozumu.</span></p>
        <p class="chunk" data-nb-ref-number="31" data-nb-words="7" data-nb-chars="37"><span class="idea" data-nb-ref-number="31" id="idea31" data-nb-words="7" data-nb-chars="37">Psáno zde, 16. srpna, o&nbsp;čtvrté ranní.</span></p>
        <p class="chunk" data-nb-ref-number="32" data-nb-words="3" data-nb-chars="19"><span class="idea" data-nb-ref-number="32" id="idea32" data-nb-words="3" data-nb-chars="19">Váš přítel vévoda.“</span></p>
        <p class="chunk" data-nb-ref-number="33" data-nb-words="42" data-nb-chars="232"><span class="idea" data-nb-ref-number="33" id="idea33" data-nb-words="42" data-nb-chars="232">Sancho byl ohromen i&nbsp;ostatní se&nbsp;tak tvářili; Sancho se&nbsp;obrátil k&nbsp;správci: „Čeho je&nbsp;potřebí nejdřív, a&nbsp;to hned, je&nbsp;vsadit do&nbsp;vězení doktora Škrobence. Neboť má-li mě&nbsp;někdo zabít, je&nbsp;to&nbsp;on, a&nbsp;to smrtí bídnou a&nbsp;nejhorší, totiž hladem.“</span></p>
        <p class="chunk" data-nb-ref-number="34" data-nb-words="28" data-nb-chars="155"><span class="idea" data-nb-ref-number="34" id="idea34" data-nb-words="28" data-nb-chars="155">„Také,“ řekl vrchní číšník, „myslím, aby Vaše Milost nejedla z&nbsp;toho, co&nbsp;je&nbsp;na&nbsp;stole, protože to&nbsp;nabídly jeptišky, a&nbsp;jak se&nbsp;říká, za&nbsp;křížem se&nbsp;skrývá čert.“</span></p>
        <p class="chunk" data-nb-ref-number="35" data-nb-words="168" data-nb-chars="933"><span class="idea" data-nb-ref-number="35" id="idea35" data-nb-words="168" data-nb-chars="933">„Neříkám, že&nbsp;ne,“ odpověděl Sancho, „a teď mi&nbsp;dejte kus chleba a&nbsp;čtyři libry hroznů, protože do&nbsp;těch se&nbsp;jed nedostane. Opravdu, bez jídla nevydržím, a&nbsp;máme-li být hotovi k&nbsp;bojům, které nám hrozí, musíme být řádně krmeni, protože žaludek nosí srdce, a&nbsp;ne srdce žaludek. Vy, tajemníku, odpovězte vévodovi, mému pánu, že&nbsp;se&nbsp;stane vše, co&nbsp;poroučí a&nbsp;jak to&nbsp;poroučí, bez chyby. Napište, že&nbsp;líbám ruce své paní vévodkyni a&nbsp;že ji&nbsp;prosím, aby nezapomněla poslat můj list a&nbsp;balík mé&nbsp;ženě Tereze Panzové, že&nbsp;mi&nbsp;tím prokáže velkou milost a&nbsp;já se&nbsp;vynasnažím sloužit jí, pokud mi&nbsp;síly stačí. A&nbsp;k&nbsp;tomu můžete připojit, že&nbsp;líbám i&nbsp;ruku svému pánu donu Quijotovi de&nbsp;la&nbsp;Mancha, aby viděl, že&nbsp;nejsem nevděčník. Vy&nbsp;konečně, jakožto dobrý tajemník a&nbsp;dobrý Biskajec, můžete přidat, co&nbsp;si&nbsp;přejete a&nbsp;co je&nbsp;nejspíše vhod. A&nbsp;teď pryč s&nbsp;těmihle ubrusy a&nbsp;dejte mi&nbsp;jíst a&nbsp;já si&nbsp;poradím se&nbsp;všemi špehouny, vrahy a&nbsp;čarodějníky, co&nbsp;jich proti mně i&nbsp;ostrovu přijde.“</span></p>
        <p class="chunk" data-nb-ref-number="36" data-nb-words="22" data-nb-chars="116"><span class="idea" data-nb-ref-number="36" id="idea36" data-nb-words="22" data-nb-chars="116">Vtom vstoupil panoš a&nbsp;řekl: „Je tu&nbsp;jakýsi žadatel z&nbsp;vesnice a&nbsp;chce mluvit s&nbsp;Vaší Milostí o&nbsp;věci prý velmi důležité.“</span></p>
        <p class="chunk" data-nb-ref-number="37" data-nb-words="91" data-nb-chars="507"><span class="idea" data-nb-ref-number="37" id="idea37" data-nb-words="91" data-nb-chars="507">„To je&nbsp;divné,“ řekl Sancho, „s těmihle žadateli. Je&nbsp;možné, aby byli tak hloupí, že&nbsp;nevidí, že&nbsp;nemají chodit se&nbsp;svými žádostmi v&nbsp;podobnou chvíli? Cožpak my&nbsp;vladaři a&nbsp;soudcové nejsme lidi z&nbsp;masa a&nbsp;krve a&nbsp;nepotřebujeme mít klid, pokud nutnost žádá, či&nbsp;chtějí snad, abychom byli z&nbsp;mramoru? Bůh ví&nbsp;a&nbsp;na mou duši, že, potrvá-li má&nbsp;vláda (ale ona ne, jak se&nbsp;mi&nbsp;podobá), dám položit na&nbsp;lavici nejednoho žadatele. Teď řekněte tomu člověku, ať&nbsp;vejde! Ale všimněte si&nbsp;dřív, není-li to&nbsp;jeden ze&nbsp;špehounů nebo můj vrah!“</span></p>
        <p class="chunk" data-nb-ref-number="38" data-nb-words="18" data-nb-chars="109"><span class="idea" data-nb-ref-number="38" id="idea38" data-nb-words="18" data-nb-chars="109">„Nikoliv, pane,“ odpovědělo páže, „je to&nbsp;nějaký blbeček, a&nbsp;ať mě&nbsp;mají za&nbsp;hloupého, není-li dobrý jako chléb.“</span></p>
        <p class="chunk" data-nb-ref-number="39" data-nb-words="8" data-nb-chars="58"><span class="idea" data-nb-ref-number="39" id="idea39" data-nb-words="8" data-nb-chars="58">„Zbytečné obavy,“ pravil správce, „vždyť tu&nbsp;jsme všichni.“</span></p>
        <p class="chunk" data-nb-ref-number="40" data-nb-words="27" data-nb-chars="163"><span class="idea" data-nb-ref-number="40" id="idea40" data-nb-words="27" data-nb-chars="163">„Bylo by&nbsp;možno,“ zeptal se&nbsp;Sancho číšníka, „abych teď, když tu&nbsp;není doktor Petr Škrobenec, snědl něco důkladného a&nbsp;podstatného, a&nbsp;třebas i&nbsp;kousek chleba s&nbsp;cibulí?“</span></p>
        <p class="chunk" data-nb-ref-number="41" data-nb-words="17" data-nb-chars="104"><span class="idea" data-nb-ref-number="41" id="idea41" data-nb-words="17" data-nb-chars="104">„Večer u&nbsp;večeře si, Milosti, nahradíte, co&nbsp;chybělo u&nbsp;oběda, a&nbsp;budete spokojen a&nbsp;odškodněn,“ řekl číšník.</span></p>
        <p class="chunk" data-nb-ref-number="42" data-nb-words="4" data-nb-chars="28"><span class="idea" data-nb-ref-number="42" id="idea42" data-nb-words="4" data-nb-chars="28">„Dej Bůh!“ odpověděl Sancho.</span></p>
        <p class="chunk" data-nb-ref-number="43" data-nb-words="20" data-nb-chars="112"><span class="idea" data-nb-ref-number="43" id="idea43" data-nb-words="20" data-nb-chars="112">Vtom vešel sedlák slušného vzezření a&nbsp;na sto honů bylo vidět, že&nbsp;je&nbsp;poctivý a&nbsp;dobromyslný. První, co&nbsp;řekl, bylo:</span></p>
        <p class="chunk" data-nb-ref-number="44" data-nb-words="5" data-nb-chars="24"><span class="idea" data-nb-ref-number="44" id="idea44" data-nb-words="5" data-nb-chars="24">„Kdo je&nbsp;ten pan vladař?“</span></p>
        <p class="chunk" data-nb-ref-number="45" data-nb-words="10" data-nb-chars="52"><span class="idea" data-nb-ref-number="45" id="idea45" data-nb-words="10" data-nb-chars="52">„Kdo jiný,“ na&nbsp;to&nbsp;tajemník, „než kdo sedí v&nbsp;křesle?“</span></p>
        <p class="chunk" data-nb-ref-number="46" data-nb-words="28" data-nb-chars="159"><span class="idea" data-nb-ref-number="46" id="idea46" data-nb-words="28" data-nb-chars="159">„Pokorně se&nbsp;mu&nbsp;tedy klaním,“ pravil sedlák. A&nbsp;pokleknuv žádal o&nbsp;ruku k&nbsp;políbení. Sancho odepřel a&nbsp;rozkázal mu&nbsp;zvednout se&nbsp;a&nbsp;pronést přání. Sedlák vstal a&nbsp;řekl:</span></p>
        <p class="chunk" data-nb-ref-number="47" data-nb-words="15" data-nb-chars="83"><span class="idea" data-nb-ref-number="47" id="idea47" data-nb-words="15" data-nb-chars="83">„Já jsem, pane, sedlák a&nbsp;pocházím z&nbsp;Miguelturry, osady na&nbsp;dvě míle od&nbsp;Ciudad Real.“</span></p>
        <p class="chunk" data-nb-ref-number="48" data-nb-words="27" data-nb-chars="159"><span class="idea" data-nb-ref-number="48" id="idea48" data-nb-words="27" data-nb-chars="159">„Začíná to&nbsp;už&nbsp;zas jako s&nbsp;Tirteafuerou,“ pravil Sancho; „mluvte, bratře! Mohu vám říci, že&nbsp;znám docela dobře Miguelturru a&nbsp;že není odtamtud daleko do&nbsp;naší vsi.“</span></p>
        <p class="chunk" data-nb-ref-number="49" data-nb-words="73" data-nb-chars="456"><span class="idea" data-nb-ref-number="49" id="idea49" data-nb-words="73" data-nb-chars="456">„Je to&nbsp;tak, pane,“ pokračoval sedlák, „já jsem z&nbsp;milosrdenství božího ženat v&nbsp;klidu a&nbsp;pokoji podle svaté církve římskokatolické. Mám dva syny studenty, mladší bude už&nbsp;bakalářem, starší licenciátem. Jsem vdovcem, neboť žena mi&nbsp;umřela, či&nbsp;spíš mi&nbsp;ji&nbsp;zabil špatný lékař, který jí&nbsp;dal projímadlo, když byla těhotná: kdyby Bůh byl dovolil, aby dítě přišlo na&nbsp;svět a&nbsp;bylo chlapec, dal bych ho&nbsp;vystudovat doktorem, aby nezáviděl bratřím, bakaláři a&nbsp;licenciátovi.“</span></p>
        <p class="chunk" data-nb-ref-number="50" data-nb-words="18" data-nb-chars="113"><span class="idea" data-nb-ref-number="50" id="idea50" data-nb-words="18" data-nb-chars="113">„To tedy,“ povídal Sancho, „kdyby vaše žena nebyla umřela, nebo kdyby ji&nbsp;byli nezabili, nebyl byste teď vdovcem.“</span></p>
        <p class="chunk" data-nb-ref-number="51" data-nb-words="7" data-nb-chars="42"><span class="idea" data-nb-ref-number="51" id="idea51" data-nb-words="7" data-nb-chars="42">„Ne, pane, právě že&nbsp;ne,“ odpověděl sedlák.</span></p>
        <p class="chunk" data-nb-ref-number="52" data-nb-words="19" data-nb-chars="96"><span class="idea" data-nb-ref-number="52" id="idea52" data-nb-words="19" data-nb-chars="96">„To jsme něco zvěděli,“ na&nbsp;to&nbsp;Sancho; „ale dál, bratře, teď je&nbsp;spíš čas ke&nbsp;spaní než k&nbsp;jednání.“</span></p>
        <p class="chunk" data-nb-ref-number="53" data-nb-words="217" data-nb-chars="1217"><span class="idea" data-nb-ref-number="53" id="idea53" data-nb-words="217" data-nb-chars="1217">„Tak tedy,“ pokračoval sedlák, „můj syn, co&nbsp;má&nbsp;být bakalářem, se&nbsp;zamiloval v&nbsp;naší vesnici do&nbsp;děvčete, Clary Perleriny, dcery Ondřeje Perlerina, velmi bohatého sedláka. A&nbsp;to jméno Perlerino není rodné, ale nesou je, poněvadž všichni z&nbsp;toho rodu mají dnu<sup id="fnref:2"><a href="#fn:2" class="footnote-ref" role="doc-noteref">2</a></sup>, ale místo Perláticos jim říkají trochu lépe Perlerinos. Mám-li říci pravdu, děvče je&nbsp;jako perla z&nbsp;východu a&nbsp;z&nbsp;pravé strany je&nbsp;jako polní květ; z&nbsp;levé tak ne, protože jí&nbsp;chybí oko, po&nbsp;neštovicích. A&nbsp;ač má&nbsp;i&nbsp;v&nbsp;tváři mnoho velkých důlků, ti, co&nbsp;jsou do&nbsp;ní&nbsp;zamilováni, říkají, že&nbsp;to&nbsp;nejsou důlky, ale hroby pro duše jejích milenců. Je&nbsp;tak čistotná, že&nbsp;aby si&nbsp;nezamazala obličej, nosí nos, jak se&nbsp;říká, vyhrnutý, že&nbsp;se&nbsp;zdá, jako by&nbsp;jí&nbsp;z&nbsp;tváře unikal; ale přitom je&nbsp;tuze hezká, protože má&nbsp;velká ústa, a&nbsp;kdyby jí&nbsp;v&nbsp;nich nechybělo deset nebo dvanáct zubů a&nbsp;stoliček, mohla by&nbsp;přijít mezi nejhezčí a&nbsp;ještě vyniknout. O&nbsp;rtech ani nemluvím, protože jsou tak jemné a&nbsp;něžné, že&nbsp;kdyby se&nbsp;mohly hoblovat, byla by&nbsp;z&nbsp;nich hoblovaček hromada; ale protože mají jinou barvu, než mají rty obyčejně, jsou jako zázračné, neboť jsou pruhovány modře, zeleně a&nbsp;fialově. Odpusťte mi, pane vladaři, že&nbsp;tak podrobně popisuji tu, která se&nbsp;nakonec má&nbsp;stát mou dcerou. Mám ji&nbsp;rád a&nbsp;líbí se&nbsp;mi.“</span></p>
        <p class="chunk" data-nb-ref-number="54" data-nb-words="24" data-nb-chars="145"><span class="idea" data-nb-ref-number="54" id="idea54" data-nb-words="24" data-nb-chars="145">„Popisujte si, co&nbsp;chcete,“ řekl Sancho, „neboť já&nbsp;si&nbsp;popisy libuji, a&nbsp;kdybych byl obědval, nebylo by&nbsp;pro mne lepšího zákusku než vaše podobizna.“</span></p>
        <p class="chunk" data-nb-ref-number="55" data-nb-words="89" data-nb-chars="500"><span class="idea" data-nb-ref-number="55" id="idea55" data-nb-words="89" data-nb-chars="500">„Tím mohu posloužit,“ odpověděl sedlák, „dostaneme se&nbsp;k&nbsp;němu, nejsme-li u&nbsp;něho ještě. Povídám, pane, že&nbsp;kdyby se&nbsp;mohla vypovědět její krása a&nbsp;urostlost, bylo by&nbsp;to&nbsp;k&nbsp;podivení. Ale není to&nbsp;možno, protože je&nbsp;pokřivlá a&nbsp;sražená a&nbsp;má kolena u&nbsp;nosu a&nbsp;při tom všem je&nbsp;vidět, že&nbsp;kdyby se&nbsp;mohla narovnat, vrážela by&nbsp;hlavou do&nbsp;stropu. A&nbsp;už by&nbsp;byla podala ruku k&nbsp;zasnoubení mému bakaláři, ale nemůže ji&nbsp;natáhnout, protože ji&nbsp;má&nbsp;zkroucenou, ale přec jen pěknou a&nbsp;dobře rostlou, s&nbsp;dlouhými a&nbsp;žlábkovanými nehty.“</span></p>
        <p class="chunk" data-nb-ref-number="56" data-nb-words="31" data-nb-chars="168"><span class="idea" data-nb-ref-number="56" id="idea56" data-nb-words="31" data-nb-chars="168">„To je&nbsp;pěkné,“ řekl Sancho, „a dejte pozor, bratře, už&nbsp;jste ji&nbsp;vymaloval od&nbsp;hlavy k&nbsp;patě. A&nbsp;co si&nbsp;teď přejete? Rovnou k&nbsp;věci bez dlouhých okolků, zdržování a&nbsp;rozkladů!“</span></p>
        <p class="chunk" data-nb-ref-number="57" data-nb-words="91" data-nb-chars="535"><span class="idea" data-nb-ref-number="57" id="idea57" data-nb-words="91" data-nb-chars="535">„Chtěl bych, pane,“ odpověděl sedlák, „aby mi&nbsp;Vaše Milost laskavě dala doporučující list pro otce dívčina s&nbsp;žádostí, aby se&nbsp;konaly ty&nbsp;svatby, poněvadž si&nbsp;jsme rovni v&nbsp;statcích pozemských i&nbsp;v&nbsp;darech přirozených. Protože, abych řekl pravdu, pane vladaři, můj syn je&nbsp;posedlý a&nbsp;není dne, aby ho&nbsp;třikrát nebo čtyřikrát netýrali zlí duchové. Jednou spadl do&nbsp;ohně a&nbsp;od té&nbsp;doby má&nbsp;obličej vrásčitý jako pergamen a&nbsp;oči trochu uslzené a&nbsp;vlhké. Ale povahu má&nbsp;andělskou, a&nbsp;kdyby sám do&nbsp;sebe nebušil a&nbsp;netloukl pěstmi, byl by&nbsp;učiněný blahoslavený.“</span></p>
        <p class="chunk" data-nb-ref-number="58" data-nb-words="7" data-nb-chars="47"><span class="idea" data-nb-ref-number="58" id="idea58" data-nb-words="7" data-nb-chars="47">„Chcete ještě něco, člověče?“ zeptal se&nbsp;Sancho.</span></p>
        <p class="chunk" data-nb-ref-number="59" data-nb-words="55" data-nb-chars="324"><span class="idea" data-nb-ref-number="59" id="idea59" data-nb-words="55" data-nb-chars="324">„Chtěl bych,“ řekl sedlák, „ale bojím se&nbsp;to&nbsp;říci; ale co, konečně, ať&nbsp;to&nbsp;ve&nbsp;mně neplesniví. Rád bych tedy, milostivý pane, abyste mi&nbsp;dal tři sta nebo šest set dukátů jako příspěvek na&nbsp;věno mého bakaláře, chci říci příspěvek na&nbsp;založení domácnosti, protože, konečně, mají žíti sami pro sebe, neodkázáni na&nbsp;vrtochy obou otců.“</span></p>
        <p class="chunk" data-nb-ref-number="60" data-nb-words="12" data-nb-chars="74"><span class="idea" data-nb-ref-number="60" id="idea60" data-nb-words="12" data-nb-chars="74">„Více nechcete už&nbsp;nic?“ pravil Sancho, „řekněte jen, bez bázně a&nbsp;strachu!“</span></p>
        <p class="chunk" data-nb-ref-number="61" data-nb-words="6" data-nb-chars="30"><span class="idea" data-nb-ref-number="61" id="idea61" data-nb-words="6" data-nb-chars="30">„Už docela nic,“ na&nbsp;to&nbsp;sedlák.</span></p>
        <p class="chunk" data-nb-ref-number="62" data-nb-words="12" data-nb-chars="73"><span class="idea" data-nb-ref-number="62" id="idea62" data-nb-words="12" data-nb-chars="73">Sotva to&nbsp;řekl, Sancho vyskočil, popadl křeslo, na&nbsp;kterém seděl, a&nbsp;zvolal:</span></p>
        <p class="chunk" data-nb-ref-number="63" data-nb-words="103" data-nb-chars="567"><span class="idea" data-nb-ref-number="63" id="idea63" data-nb-words="103" data-nb-chars="567">„Sprosťáku venkovský a&nbsp;protivný, nezmizíte-li ihned z&nbsp;mé přítomnosti, vsadím se, že&nbsp;vám tím křeslem rozbiji a&nbsp;rozmlátím hlavu! Kurví synu, cos popisoval sama čerta, v&nbsp;tuhle dobu na&nbsp;mne jdeš o&nbsp;šest set dukátů? Kde je&nbsp;mám vzít, smrade? A&nbsp;nač bych ti&nbsp;je&nbsp;dával, i&nbsp;kdybych je&nbsp;měl, lumpe a&nbsp;hlupáku? Co&nbsp;je&nbsp;mi&nbsp;do&nbsp;Miguelturry a&nbsp;do všech Perlerinů? Táhni, povídám, sic při životě vévody, svého pána, udělám, co&nbsp;jsem řekl! Ty&nbsp;jsi z&nbsp;Miguelturry, ale z&nbsp;pekla tě&nbsp;sem, darebáku, poslali mě&nbsp;pokoušet. Řekni mi, lotře, ještě nevládnu den a&nbsp;půl, a&nbsp;už chceš, abych měl šest set dukátů?“</span></p>
        <p class="chunk" data-nb-ref-number="64" data-nb-words="30" data-nb-chars="175"><span class="idea" data-nb-ref-number="64" id="idea64" data-nb-words="30" data-nb-chars="175">Číšník dal znamení sedlákovi, aby se&nbsp;vzdálil, a&nbsp;ten poslechl s&nbsp;hlavou sklopenou, a&nbsp;jak se&nbsp;zdálo, boje se, aby vladař nesplnil svou hrozbu: umělť ničema velmi dobře svou úlohu.</span></p>
        <p class="chunk" data-nb-ref-number="65" data-nb-words="58" data-nb-chars="329"><span class="idea" data-nb-ref-number="65" id="idea65" data-nb-words="58" data-nb-chars="329">Nechme však Sancha ve&nbsp;zlosti a&nbsp;mír buď okolo něho, vraťme se&nbsp;pak k&nbsp;donu Quijotovi, jehož jsme opustili s&nbsp;obvázaným obličejem, an&nbsp;si&nbsp;léčí kočičí rány, z&nbsp;nichž se&nbsp;neuzdravil po&nbsp;osm dní. Jednoho z&nbsp;těch dnů se&nbsp;mu&nbsp;přihodilo, co&nbsp;Cide Hamete míní vypravovat přesně a&nbsp;pravdivě, jako vůbec věci této historie, i&nbsp;když jsou sebenepatrnější.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="66" data-nb-words="10" data-nb-chars="64"><span class="idea" data-nb-ref-number="66" id="idea66" data-nb-words="10" data-nb-chars="64"><p>Slovní hříčka; T. znamená: kliď se&nbsp;odtud. Pozn. překladatele. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="67" data-nb-words="7" data-nb-chars="48"><span class="idea" data-nb-ref-number="67" id="idea67" data-nb-words="7" data-nb-chars="48"><p>Perlático = nemocný dnou. Pozn. překladatele. <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_058.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>