<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLI\.o&nbsp;příchodu Clavileña a&nbsp;konci tohoto dlouhého dobrodružství\.">
    <meta name="apple-mobile-web-app-capable" content="yes">
    <title>KAPITOLA XLI.o&nbsp;příchodu Clavileña a&nbsp;konci tohoto dlouhého dobrodružství.</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_050.html">
    <link rel="next" href="./don_quijote_052.html">
    <meta name="nb-order" content="50">
    <link rel="self" href="don_quijote_051.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-23485a7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2865" data-nb-chars="16573">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_050.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="9" data-nb-chars="72"><span class="idea" data-nb-ref-number="1" id="idea1" data-nb-words="9" data-nb-chars="72">KAPITOLA XLI.o&nbsp;příchodu Clavileña a&nbsp;konci tohoto dlouhého dobrodružství.</span></h1>
        <section>
          <p class="chunk" data-nb-ref-number="2" data-nb-words="68" data-nb-chars="409"><span class="idea" data-nb-ref-number="2" id="idea2" data-nb-words="68" data-nb-chars="409">Vtom přišla noc a&nbsp;chvíle, kdy se&nbsp;měl objeviti proslulý kůň Clavileňo. Don Quijote byl už&nbsp;mrzut, že&nbsp;prodlévá, neboť se&nbsp;domýšlel, že&nbsp;buď on&nbsp;není rytířem předurčeným pro toto dobrodružství, a&nbsp;Malambruno proto koně neposílá, buď že&nbsp;Malambruno nemá dosti odvahy k&nbsp;souboji. Vtom vkročili do&nbsp;zahrady čtyři divoši pokrytí břečťanem nesouce na&nbsp;ramenou velkého koně ze&nbsp;dřeva. Postavili jej na&nbsp;zem a&nbsp;jeden z&nbsp;nich pravil:</span></p>
          <p class="chunk" data-nb-ref-number="3" data-nb-words="9" data-nb-chars="54"><span class="idea" data-nb-ref-number="3" id="idea3" data-nb-words="9" data-nb-chars="54">„Ať rytíř, má-li dosti odvahy, vsedne na&nbsp;tento stroj!“</span></p>
          <p class="chunk" data-nb-ref-number="4" data-nb-words="16" data-nb-chars="88"><span class="idea" data-nb-ref-number="4" id="idea4" data-nb-words="16" data-nb-chars="88">„Do toho mi&nbsp;nic není,“ na&nbsp;to&nbsp;Sancho, „protože nemám ani dosti odvahy, ani nejsem rytíř.“</span></p>
          <p class="chunk" data-nb-ref-number="5" data-nb-words="3" data-nb-chars="23"><span class="idea" data-nb-ref-number="5" id="idea5" data-nb-words="3" data-nb-chars="23">Divoch však pokračoval:</span></p>
          <p class="chunk" data-nb-ref-number="6" data-nb-words="63" data-nb-chars="361"><span class="idea" data-nb-ref-number="6" id="idea6" data-nb-words="63" data-nb-chars="361">„Za ním na&nbsp;hřbet ať&nbsp;si&nbsp;sedne jeho zbrojnoš, má-li rytíř nějakého, a&nbsp;ať se&nbsp;svěří udatnému Malambrunovi, neboť nemíní mu&nbsp;ublížiti ničím jiným, leč svým mečem. Stačí otočiti čípkem v&nbsp;týle a&nbsp;kůň s&nbsp;vámi dolétne tam, kde na&nbsp;vás čeká Malambruno. Avšak abyste netrpěli závratí pro výšku a&nbsp;vznešenost cesty, zamhuřte oči, pokud kůň nezařehtá, což znamená, že&nbsp;je&nbsp;u&nbsp;cíle.“</span></p>
          <p class="chunk" data-nb-ref-number="7" data-nb-words="7" data-nb-chars="51"><span class="idea" data-nb-ref-number="7" id="idea7" data-nb-words="7" data-nb-chars="51">Potom opustivše Clavileña vrátili se, odkud přišli.</span></p>
          <p class="chunk" data-nb-ref-number="8" data-nb-words="11" data-nb-chars="69"><span class="idea" data-nb-ref-number="8" id="idea8" data-nb-words="11" data-nb-chars="69">Dolorida patříc na&nbsp;koně pravila téměř k&nbsp;slzám pohnuta donu Quijotovi:</span></p>
          <p class="chunk" data-nb-ref-number="9" data-nb-words="42" data-nb-chars="224"><span class="idea" data-nb-ref-number="9" id="idea9" data-nb-words="42" data-nb-chars="224">„Statečný rytíři, Malambruno dostál slovu, koně zde vidíš, vous nám roste a&nbsp;každá z&nbsp;nás tě&nbsp;prosí svým vousem, abys nás oholil a&nbsp;brad zprostil; nyní je&nbsp;jen na&nbsp;tobě, abys se&nbsp;zbrojnošem vsedl na&nbsp;koně a&nbsp;dal se&nbsp;na&nbsp;novou výpravu.“</span></p>
          <p class="chunk" data-nb-ref-number="10" data-nb-words="38" data-nb-chars="217"><span class="idea" data-nb-ref-number="10" id="idea10" data-nb-words="38" data-nb-chars="217">„Tak i&nbsp;velmi rád udělám, paní hraběnko Trojfaldová, ba&nbsp;ani si&nbsp;nevezmu podušku na&nbsp;sedlo, ani ostruhy připínat nebudu, abych se&nbsp;neopozdil. Do&nbsp;té&nbsp;míry toužím, abych spatřil vás i&nbsp;tyto dueni s&nbsp;hladkou bradou a&nbsp;bez vousů.“</span></p>
          <p class="chunk" data-nb-ref-number="11" data-nb-words="147" data-nb-chars="799"><span class="idea" data-nb-ref-number="11" id="idea11" data-nb-words="147" data-nb-chars="799">„Ale já&nbsp;to&nbsp;neudělám,“ pravil Sancho, „ani rád, ani velmi rád; nemohou-li se&nbsp;zbavit vousů, než vylezu-li koni na&nbsp;hřbet, ať&nbsp;si&nbsp;jen můj pán najde jiného zbrojnoše za&nbsp;průvodce a&nbsp;tyhle paničky jiný způsob holení: já&nbsp;nejsem čarodějník, abych rád létal povětřím. A&nbsp;copak by&nbsp;mi&nbsp;řekli moji ostrované, až&nbsp;by&nbsp;zvěděli, že&nbsp;já, vladař, lítám vzduchem? Mimoto je&nbsp;do&nbsp;Candeye více než tři tisíce mil a&nbsp;stačí, aby se&nbsp;kůň unavil nebo obr rozzlobil, a&nbsp;nedostaneme se&nbsp;zpět ani za&nbsp;šest let, a&nbsp;to už&nbsp;nebude ani ostrova, ani ostrovanů, aby o&nbsp;mě stáli, a&nbsp;ostatně se&nbsp;říká ‚sejde z&nbsp;očí, sejde z&nbsp;mysli‘, a&nbsp;‚dávají-li ti&nbsp;krávu, pospěš pro provaz‘. Ať&nbsp;mi&nbsp;vousy těch dam odpustí, ale svatému Petrovi je&nbsp;nejlíp v&nbsp;Římě a&nbsp;mně nejlíp zde, v&nbsp;domě, kde se&nbsp;mi&nbsp;dostalo tolik milosti a&nbsp;kde mě&nbsp;jeho pán chce nejmilostivěji udělat vladařem.“</span></p>
          <p class="chunk" data-nb-ref-number="12" data-nb-words="3" data-nb-chars="15"><span class="idea" data-nb-ref-number="12" id="idea12" data-nb-words="3" data-nb-chars="15">Tu&nbsp;řekl vévoda:</span></p>
          <p class="chunk" data-nb-ref-number="13" data-nb-words="128" data-nb-chars="759"><span class="idea" data-nb-ref-number="13" id="idea13" data-nb-words="128" data-nb-chars="759">„Milý Sancho, ostrov vám mnou slíbený nezmizí ani neuplove a&nbsp;lpí tak pevně na&nbsp;hlubinách země, že&nbsp;ho&nbsp;nikdo neurve ani neodstraní. Víte dobře jako já, že&nbsp;se&nbsp;k&nbsp;dobrému úřadu nedostane nikdo bez uplácení, a&nbsp;já si&nbsp;přeji jakožto úplatek za&nbsp;vladařství, abyste provázel dona Quijota a&nbsp;podstoupil toto významné dobrodružství; ať&nbsp;se&nbsp;už&nbsp;vrátíte na&nbsp;Clavileñovi tak spěšně, jak se&nbsp;zdá podle jeho hbitosti, anebo ať&nbsp;– v&nbsp;případě nepříznivém – připutujete po&nbsp;svých ode dveří k&nbsp;dveřím a&nbsp;od hospody k&nbsp;hospodě, vždy naleznete svůj ostrov, kde jste jej opustil, ostrované vás přijmou vždy se&nbsp;stejnou blahovůlí za&nbsp;vládce i&nbsp;já vám zachovám stejnou milost. A&nbsp;nepochybujte, Sancho, že&nbsp;tato moje slova jsou pravdivá, neboť byste tím patrně urazil mou dobrou vůli prokázat vám službu.“</span></p>
          <p class="chunk" data-nb-ref-number="14" data-nb-words="42" data-nb-chars="229"><span class="idea" data-nb-ref-number="14" id="idea14" data-nb-words="42" data-nb-chars="229">„To stačí, pane,“ vece Sancho, „jsem jen ubohý zbrojnoš a&nbsp;tolik zdvořilosti je&nbsp;pro mne příliš. Ať&nbsp;můj pán vsedne, mně zavažte oči a&nbsp;svěřte mě&nbsp;Bohu a&nbsp;řekněte mi&nbsp;jen, mohu-li se&nbsp;modlit a&nbsp;volat k&nbsp;andělům, až&nbsp;poletíme těmi výsostmi?“</span></p>
          <p class="chunk" data-nb-ref-number="15" data-nb-words="2" data-nb-chars="21"><span class="idea" data-nb-ref-number="15" id="idea15" data-nb-words="2" data-nb-chars="21">Trojfaldová odvětila:</span></p>
          <p class="chunk" data-nb-ref-number="16" data-nb-words="28" data-nb-chars="159"><span class="idea" data-nb-ref-number="16" id="idea16" data-nb-words="28" data-nb-chars="159">„Svěřte se&nbsp;Bohu, Sancho, nebo komukoliv jinému, neboť Malambruno je&nbsp;i&nbsp;kouzelníkem i&nbsp;křesťanem a&nbsp;nejen líčí své čáry chytře a&nbsp;hbitě, ale je&nbsp;i&nbsp;s&nbsp;každým zadobře.“</span></p>
          <p class="chunk" data-nb-ref-number="17" data-nb-words="12" data-nb-chars="63"><span class="idea" data-nb-ref-number="17" id="idea17" data-nb-words="12" data-nb-chars="63">„Tak mi&nbsp;pomoz Pánbůh,“ na&nbsp;to&nbsp;Sancho, „a svatá Trojice z&nbsp;Gaety.“</span></p>
          <p class="chunk" data-nb-ref-number="18" data-nb-words="46" data-nb-chars="302"><span class="idea" data-nb-ref-number="18" id="idea18" data-nb-words="46" data-nb-chars="302">„Od památného dobrodružství u&nbsp;valch,“ pravil don Quijote, „neměl Sancho, pokud se&nbsp;pamatuji, tolik nahnáno jako dnes; kdybych byl pověrčivý, jako lidé bývají, nutila by&nbsp;mě&nbsp;jeho bázlivost k&nbsp;přemýšlení. Ale pojďte sem, Sancho, rád bych vám řekl několik slov mezi čtyřma očima, dovolí-li ctěná společnost.“</span></p>
          <p class="chunk" data-nb-ref-number="19" data-nb-words="12" data-nb-chars="64"><span class="idea" data-nb-ref-number="19" id="idea19" data-nb-words="12" data-nb-chars="64">Potom odvedl Sancha pod stromy a&nbsp;vzav jeho ruce do&nbsp;svých pravil:</span></p>
          <p class="chunk" data-nb-ref-number="20" data-nb-words="73" data-nb-chars="374"><span class="idea" data-nb-ref-number="20" id="idea20" data-nb-words="73" data-nb-chars="374">„Bratře Sancho, viz, jak dlouhé putování máme před sebou, a&nbsp;Bůh sám ví, kdy se&nbsp;vrátíme a&nbsp;zbude-li nám na&nbsp;výpravě dost času a&nbsp;možností. Proto bych si&nbsp;přál, abys odešel do&nbsp;svého pokoje jako pro něco na&nbsp;cestu a&nbsp;rychle si&nbsp;tam dal z&nbsp;těch tří tisíc tří set ran, jež sis uvolil dát, pořádný díl, aspoň pět set. Alespoň si&nbsp;to&nbsp;dříve odbudeš a&nbsp;dílo začaté je&nbsp;jako zpola už&nbsp;dokončené.“</span></p>
          <p class="chunk" data-nb-ref-number="21" data-nb-words="77" data-nb-chars="426"><span class="idea" data-nb-ref-number="21" id="idea21" data-nb-words="77" data-nb-chars="426">„A&nbsp;tu máš!“ na&nbsp;to&nbsp;Sancho, „máte-li pak vy, Milosti, všechny pohromadě. To&nbsp;mi&nbsp;připomíná, že&nbsp;se&nbsp;říká: ‚vidíš, že&nbsp;jsem samodruhá, a&nbsp;sháníš se&nbsp;po&nbsp;věnečku. Teď, když si&nbsp;mám sednout na&nbsp;tvrdé prkno, Vaše Milost chce, abych si&nbsp;rozbil zadnici? Opravdu, Milosti, vy&nbsp;nemáte rozum. Nyní jdeme pomoci dueňám od&nbsp;brad a&nbsp;já vám slibuji při svém životě, že&nbsp;až&nbsp;se&nbsp;vrátíme, pospíším si&nbsp;s&nbsp;plněním svého slibu tak, že&nbsp;budete spokojen, a&nbsp;to stačí.“</span></p>
          <p class="chunk" data-nb-ref-number="22" data-nb-words="4" data-nb-chars="22"><span class="idea" data-nb-ref-number="22" id="idea22" data-nb-words="4" data-nb-chars="22">Tu&nbsp;pravil don Quijote:</span></p>
          <p class="chunk" data-nb-ref-number="23" data-nb-words="19" data-nb-chars="114"><span class="idea" data-nb-ref-number="23" id="idea23" data-nb-words="19" data-nb-chars="114">„Jsem tedy spokojen s&nbsp;tvým slibem, Sancho, a&nbsp;věřím v&nbsp;jeho splnění, neboť jsi sice hlupák, ale poctivec osvědčený.“</span></p>
          <p class="chunk" data-nb-ref-number="24" data-nb-words="18" data-nb-chars="101"><span class="idea" data-nb-ref-number="24" id="idea24" data-nb-words="18" data-nb-chars="101">„Jaký černý?“ řekl Sancho, „jsem jen snědý. Ale i&nbsp;kdybych byl do&nbsp;všech barev, splnil bych své slovo.“</span></p>
          <p class="chunk" data-nb-ref-number="25" data-nb-words="11" data-nb-chars="61"><span class="idea" data-nb-ref-number="25" id="idea25" data-nb-words="11" data-nb-chars="61">Potom se&nbsp;jali vsedat na&nbsp;Clavileña a&nbsp;don Quijote řekl vsedaje:</span></p>
          <p class="chunk" data-nb-ref-number="26" data-nb-words="49" data-nb-chars="284"><span class="idea" data-nb-ref-number="26" id="idea26" data-nb-words="49" data-nb-chars="284">„Zavažte si&nbsp;oči, Sancho, a&nbsp;vsedněte, neboť, posílá-li pro nás kdo z&nbsp;tak daleka, nemůže tak činit jen proto, aby získal skrovnou slávu toho, kdo podvedl důvěřivé; a&nbsp;i kdyby výsledek všeho byl opakem mé&nbsp;představy, žádná lest nemůže nám vzíti slávu, že&nbsp;jsme se&nbsp;na&nbsp;toto hrdinství vydali.“</span></p>
          <p class="chunk" data-nb-ref-number="27" data-nb-words="44" data-nb-chars="256"><span class="idea" data-nb-ref-number="27" id="idea27" data-nb-words="44" data-nb-chars="256">„Pojďme jen, pane,“ odvětil Sancho, „neboť vousy a&nbsp;slzy těch dam mi&nbsp;zraňují srdce a&nbsp;nedám do&nbsp;úst, pokud je&nbsp;neuvidím hladké jako dříve. Sedněte, milostivý pane, a&nbsp;zavažte si&nbsp;oči první, neboť, mám-li být za&nbsp;sedlem, musí zřejmě vsednout někdo první do&nbsp;sedla.“</span></p>
          <p class="chunk" data-nb-ref-number="28" data-nb-words="23" data-nb-chars="131"><span class="idea" data-nb-ref-number="28" id="idea28" data-nb-words="23" data-nb-chars="131">„Pravda,“ na&nbsp;to&nbsp;don Quijote, vytáhl z&nbsp;kapsy šátek a&nbsp;řekl Doloridě, aby mu&nbsp;zavázala oči; když tak učinila, šátek zase rozvázal, řka:</span></p>
          <p class="chunk" data-nb-ref-number="29" data-nb-words="41" data-nb-chars="257"><span class="idea" data-nb-ref-number="29" id="idea29" data-nb-words="41" data-nb-chars="257">„Vzpomínám-li si&nbsp;dobře, četl jsem u&nbsp;Vergilia o&nbsp;trójském paladiu, totiž dřevěném koni, věnovaném Řeky bohyni Palladě a&nbsp;naplněném vojáky, již potom zničili Tróju do&nbsp;základů. Bylo by&nbsp;tudíž náležité, abychom se&nbsp;nejdřív seznámili s&nbsp;tím, co&nbsp;má&nbsp;Clavileño v&nbsp;břiše.“</span></p>
          <p class="chunk" data-nb-ref-number="30" data-nb-words="35" data-nb-chars="207"><span class="idea" data-nb-ref-number="30" id="idea30" data-nb-words="35" data-nb-chars="207">„Toho není potřebí,“ odpověděla Dolorida, „ručím za&nbsp;to&nbsp;a&nbsp;vím, že&nbsp;Malambruno není ani lstivec, ani zrádce. Jen vsedněte, milostivý done Quijote, beze strachu, a&nbsp;co se&nbsp;s&nbsp;vámi zlého stane, padniž na&nbsp;mou hlavu!“</span></p>
          <p class="chunk" data-nb-ref-number="31" data-nb-words="180" data-nb-chars="1050"><span class="idea" data-nb-ref-number="31" id="idea31" data-nb-words="180" data-nb-chars="1050">Don Quijote myslil, že&nbsp;by&nbsp;vzbudil pochyby o&nbsp;své statečnosti, ať&nbsp;by&nbsp;řekl cokoliv o&nbsp;svém bezpečí, a&nbsp;bez okolků vsedl na&nbsp;Clavileña a&nbsp;sáhl mu&nbsp;na&nbsp;čep lehko otáčivý. A&nbsp;protože kůň neměl třmenů a&nbsp;rytíři visely nohy, vypadal jako postava z&nbsp;malovaného nebo tkaného flámského čalounu představujícího římský triumf. Sancho vsedl nerad a&nbsp;zvolna a&nbsp;usadiv se&nbsp;za&nbsp;sedlem co&nbsp;nejpohodlněji poznal, že&nbsp;koňův zadek je&nbsp;dost tvrdý a&nbsp;nepříjemný, i&nbsp;poprosil vévodu, aby mu&nbsp;dali nějaký polštář nebo podložku, buď z&nbsp;podnoží paní vévodkyně, buď z&nbsp;lože některého panoše, neboť koňův zadek je&nbsp;prý spíše jako z&nbsp;mramoru než ze&nbsp;dřeva. Trojfaldová odpověděla, že&nbsp;Clavileňo nestrpí postroje ani podušek, ať&nbsp;si&nbsp;tedy Sancho sedne jako ženy, aby netrpěl tolik tou tvrdostí. Sancho poslechl, rozloučil se&nbsp;se&nbsp;všemi, dal si&nbsp;zavázat oči, ale jakmile mu&nbsp;je&nbsp;zavázali, strhl zase šátek a&nbsp;patře na&nbsp;přítomné v&nbsp;zahradě smutně a&nbsp;v&nbsp;slzách žádal, aby ho&nbsp;v&nbsp;tom dobrodružství pamatovali řadou Otčenášů a&nbsp;Zdrávasů, že&nbsp;se&nbsp;také za&nbsp;ně&nbsp;někdo pomodlí, až&nbsp;se&nbsp;podobně dostanou do&nbsp;úzkých. Tu&nbsp;zvolal don Quijote:</span></p>
          <p class="chunk" data-nb-ref-number="32" data-nb-words="71" data-nb-chars="442"><span class="idea" data-nb-ref-number="32" id="idea32" data-nb-words="71" data-nb-chars="442">„Ničemo, copak jsi pod šibenicí nebo umíráš, že&nbsp;potřebuješ takového modlení? Cožpak nesedíš, darebný bázlivče, na&nbsp;témž místě, kde seděla krásná Magelona, aby z&nbsp;něho sestoupila ne&nbsp;do&nbsp;hrobu, ale na&nbsp;trůn jako královna francouzská, nelže-li vypravování? A&nbsp;zda já, který jsem u&nbsp;tebe, se&nbsp;nevyrovnám statečnému Piérresovi, jenž seděl na&nbsp;místě, kde nyní já&nbsp;sedím? Zakryj oči, bezduchý zbabělce, a&nbsp;již ani slova o&nbsp;svém strachu, alespoň ne&nbsp;přede mnou!“</span></p>
          <p class="chunk" data-nb-ref-number="33" data-nb-words="35" data-nb-chars="204"><span class="idea" data-nb-ref-number="33" id="idea33" data-nb-words="35" data-nb-chars="204">„Ať mi&nbsp;tedy zavážou oči,“ odvětil Sancho; „když si&nbsp;nepřejete, abych se&nbsp;odevzdal Bohu, ani aby mě&nbsp;mu&nbsp;jiní odevzdali, jak se&nbsp;nemám strachovat, že&nbsp;se&nbsp;tu&nbsp;žení všichni čerti, kteří nás odnesou do&nbsp;Peralvilla<sup id="fnref:1"><a href="#fn:1" class="footnote-ref" role="doc-noteref">1</a></sup>?“</span></p>
          <p class="chunk" data-nb-ref-number="34" data-nb-words="23" data-nb-chars="122"><span class="idea" data-nb-ref-number="34" id="idea34" data-nb-words="23" data-nb-chars="122">Zavázali jim oči a&nbsp;don Quijote vida vše hotovo uchopil čep; sotva se&nbsp;ho&nbsp;dotkl, vzkřikly všechny dueni a&nbsp;vše jalo se&nbsp;volat:</span></p>
          <p class="chunk" data-nb-ref-number="35" data-nb-words="53" data-nb-chars="319"><span class="idea" data-nb-ref-number="35" id="idea35" data-nb-words="53" data-nb-chars="319">„Bůh tě&nbsp;provázej, statečný rytíři, Bůh s&nbsp;tebou, srdnatý zbrojnoši! Už&nbsp;letíte vzduchem rychleji než šíp a&nbsp;plníte ustrnutím a&nbsp;podivem všechny, kdo vás ze&nbsp;země sledují. Drž se, udatný Sancho, a&nbsp;neklať sebou, ať&nbsp;nespadneš, protože by&nbsp;tvůj pád byl hroznější než pád onoho jinocha, který chtěl řídit sluneční vůz svého otce.“</span></p>
          <p class="chunk" data-nb-ref-number="36" data-nb-words="13" data-nb-chars="69"><span class="idea" data-nb-ref-number="36" id="idea36" data-nb-words="13" data-nb-chars="69">Sancho slyše volání přitiskl se&nbsp;k&nbsp;pánu a&nbsp;objímaje ho&nbsp;kol těla pravil:</span></p>
          <p class="chunk" data-nb-ref-number="37" data-nb-words="25" data-nb-chars="124"><span class="idea" data-nb-ref-number="37" id="idea37" data-nb-words="25" data-nb-chars="124">„Pane, ti&nbsp;lidé volají, že&nbsp;jsme vysoko, a&nbsp;přece jejich volání se&nbsp;nese až&nbsp;k&nbsp;nám; vypadá to, jako by&nbsp;byli a&nbsp;mluvili vedle nás.“</span></p>
          <p class="chunk" data-nb-ref-number="38" data-nb-words="68" data-nb-chars="395"><span class="idea" data-nb-ref-number="38" id="idea38" data-nb-words="68" data-nb-chars="395">„Na to&nbsp;nedej, Sancho,“ vece don Quijote, „neboť toto dobrodružství a&nbsp;náš let nejsou po&nbsp;obvyklém rozumu, i&nbsp;uslyšíš a&nbsp;uvidíš věci na&nbsp;tisíc mil, zachce-li se&nbsp;ti; netiskni se&nbsp;na&nbsp;mne tak, sic mě&nbsp;shodíš. Opravdu nevím, proč máš strach, neboť chci odpřisáhnout, že&nbsp;jsem jaktěživ neseděl na&nbsp;koni klidnějším; jako bychom se&nbsp;ani nehýbali! Zanech obav, druhu, vše jde, jak náleží a&nbsp;vítr přeje naší plavbě.“</span></p>
          <p class="chunk" data-nb-ref-number="39" data-nb-words="14" data-nb-chars="83"><span class="idea" data-nb-ref-number="39" id="idea39" data-nb-words="14" data-nb-chars="83">„Opravdu,“ odvětil Sancho, „vždyť se&nbsp;do&nbsp;mne opírá vítr prudký jako z&nbsp;tisíce měchů.“</span></p>
          <p class="chunk" data-nb-ref-number="40" data-nb-words="32" data-nb-chars="193"><span class="idea" data-nb-ref-number="40" id="idea40" data-nb-words="32" data-nb-chars="193">To&nbsp;byla i&nbsp;pravda, neboť do&nbsp;něho dulo z&nbsp;několika hrubých měchů. Vévoda, vévodkyně a&nbsp;správce připravili tu&nbsp;příhodu výborně, že&nbsp;jí&nbsp;nic nescházelo k&nbsp;dokonalosti. Don Quijote pravil cítě vání větru:</span></p>
          <p class="chunk" data-nb-ref-number="41" data-nb-words="43" data-nb-chars="248"><span class="idea" data-nb-ref-number="41" id="idea41" data-nb-words="43" data-nb-chars="248">„Nejspíše, Sancho, jsme již v&nbsp;druhé sféře vzduchu, kde se&nbsp;rodí kroupy a&nbsp;sníh, hrom a&nbsp;blesk vznikají ve&nbsp;sféře třetí, a&nbsp;stoupáme-li tak rychle, dospějeme až&nbsp;do&nbsp;sféry ohně, a&nbsp;tu nevím, jak točiti čepem, abychom se&nbsp;nedostali, kde bychom mohli uhořeti.“</span></p>
          <p class="chunk" data-nb-ref-number="42" data-nb-words="23" data-nb-chars="146"><span class="idea" data-nb-ref-number="42" id="idea42" data-nb-words="23" data-nb-chars="146">V&nbsp;tom okamžiku jim počali opalovat tváře holemi, na&nbsp;nich byla koudel, snadno ze&nbsp;vzdálenosti zapálitelná a&nbsp;uhasitelná. Sancho pocítil teplo a&nbsp;řekl:</span></p>
          <p class="chunk" data-nb-ref-number="43" data-nb-words="30" data-nb-chars="149"><span class="idea" data-nb-ref-number="43" id="idea43" data-nb-words="30" data-nb-chars="149">„Chci dát krk za&nbsp;to, že&nbsp;jsme již v&nbsp;tom ohni nebo hodně blízko, protože se&nbsp;mi&nbsp;připálil notný kus vousu. Pane, sdělám si&nbsp;šátek a&nbsp;podívám se, kde jsme.“</span></p>
          <p class="chunk" data-nb-ref-number="44" data-nb-words="141" data-nb-chars="811"><span class="idea" data-nb-ref-number="44" id="idea44" data-nb-words="141" data-nb-chars="811">„To nedělej,“ odvětil don Quijote, „pamatuj skutečný příběh licenciáta Torralvy, kterého odnesli ďáblové vzduchem. Jel na&nbsp;tyči, oči zamhouřené, a&nbsp;za dvanáct hodin byl v&nbsp;Římě v&nbsp;ulici U&nbsp;Věže jeptiščiny, kde spatřil poplach, bouři a&nbsp;smrt Bourbonovu; ráno byl už&nbsp;v&nbsp;Madridu a&nbsp;vypravoval vše, co&nbsp;viděl. Řekl, že&nbsp;když letěl vzduchem, rozkázal mu&nbsp;ďábel, aby otevřel oči, a&nbsp;když tak učinil, zdálo se&nbsp;mu, že&nbsp;je&nbsp;k&nbsp;Měsíci na&nbsp;dosah ruky, a&nbsp;netroufal si&nbsp;pohlédnout k&nbsp;zemi, aby nedostal závrať. Nesmíme tudíž sdělati šátků z&nbsp;očí, Sancho, neboť kdo o&nbsp;nás pečuje, též za&nbsp;nás ručí, je&nbsp;možno, že&nbsp;vzlétáme tak prudce, abychom se&nbsp;snesli do&nbsp;candayského království, jako vzlétají sokol a&nbsp;ostříž, aby se&nbsp;snesli na&nbsp;volavku, a&nbsp;ačkoliv podle mého není ani půl hodiny, co&nbsp;jsme opustili zahradu, buď jist, že&nbsp;máme notný kus cesty za&nbsp;sebou.“</span></p>
          <p class="chunk" data-nb-ref-number="45" data-nb-words="21" data-nb-chars="130"><span class="idea" data-nb-ref-number="45" id="idea45" data-nb-words="21" data-nb-chars="130">„To nevím,“ vece Sancho Panza, „ale snesla-li to&nbsp;ta&nbsp;paní Magallanes nebo Magalona na&nbsp;tomhle koňském zadku, neměla tělo moc jemné.“</span></p>
          <p class="chunk" data-nb-ref-number="46" data-nb-words="119" data-nb-chars="728"><span class="idea" data-nb-ref-number="46" id="idea46" data-nb-words="119" data-nb-chars="728">Tyto řeči obou slyšel vévoda, vévodkyně i&nbsp;všichni v&nbsp;zahradě a&nbsp;velmi se&nbsp;pobavili, a&nbsp;aby nasadili korunu tomuto podivnému a&nbsp;chytře navlečenému dobrodružství, zapálili koudel Clavileňovi pod ocasem a&nbsp;kůň, pln prskavek, vybuchnuv prudce vylétl do&nbsp;povětří a&nbsp;shodil dona Quijota i&nbsp;Sancha Panzu napůl spálené. Zatím se&nbsp;celý zástup dueň i&nbsp;s&nbsp;Trojfaldovou vytratil ze&nbsp;zahrady a&nbsp;ti, kdo zbyli, leželi jako omdlelí na&nbsp;zemi. Don Quijote a&nbsp;Sancho vstali pohmožděni a&nbsp;rozhlédnuvše se&nbsp;poznali užasle, že&nbsp;jsou v&nbsp;zahradě, z&nbsp;níž vyjeli, a&nbsp;že po&nbsp;zemi leží plno lidí. Ještě více žasli, když stranou spatřili do&nbsp;země vraženou vysokou píku, nesoucí na&nbsp;dvou zelených provázcích z&nbsp;hedvábí hladký bílý pergamen, kde stálo ve&nbsp;velikých zlacených písmenech:</span></p>
          <p class="chunk" data-nb-ref-number="47" data-nb-words="77" data-nb-chars="496"><span class="idea" data-nb-ref-number="47" id="idea47" data-nb-words="77" data-nb-chars="496">„Proslulý rytíř don Quijote de&nbsp;la&nbsp;Mancha vydal se&nbsp;na&nbsp;dobrodružství hraběnky Trojfaldové, jinak dueni Doloridy, a&nbsp;jejích družek a&nbsp;korunoval je&nbsp;úspěchem už&nbsp;tím, že&nbsp;se&nbsp;o&nbsp;ně pokusil. Malambruno se&nbsp;tím spokojil, brady dueň jsou vousu prosty a&nbsp;královský pár don Clavijo a&nbsp;Antonomasia nabyl své původní podoby. Až&nbsp;bude naplněno mrskání zbrojnošovo, bílá holubice bude osvobozena od&nbsp;morových supů, kteří ji&nbsp;pronásledují, a&nbsp;dojde objetí svého milence. Tak rozhodl moudrý Merlín, kouzelník nad kouzelníky.“</span></p>
          <p class="chunk" data-nb-ref-number="48" data-nb-words="50" data-nb-chars="309"><span class="idea" data-nb-ref-number="48" id="idea48" data-nb-words="50" data-nb-chars="309">Don Quijote čta nápis na&nbsp;pergamenu pochopil jasně, že&nbsp;běží o&nbsp;osvobození Dulciney, a&nbsp;poděkoval nebesům, že&nbsp;s&nbsp;nebezpečím tak nepatrným vykonal dílo tak nesmírné a&nbsp;vrátil prvotní tvářnost lícím úctyhodných dueň, jež zmizely. Pak odešel k&nbsp;místu, kde ležel omdlelý vévoda a&nbsp;vévodkyně, vzal vévodu za&nbsp;ruku a&nbsp;pravil:</span></p>
          <p class="chunk" data-nb-ref-number="49" data-nb-words="21" data-nb-chars="119"><span class="idea" data-nb-ref-number="49" id="idea49" data-nb-words="21" data-nb-chars="119">„Drahý pane, nabuďte ducha, nic se&nbsp;nestalo, čin byl již vykonán bez nehody, jak zřejmě plyne z&nbsp;nápisu na&nbsp;tomto sloupu.“</span></p>
          <p class="chunk" data-nb-ref-number="50" data-nb-words="98" data-nb-chars="592"><span class="idea" data-nb-ref-number="50" id="idea50" data-nb-words="98" data-nb-chars="592">Vévoda se&nbsp;probíral pomalu jako z&nbsp;těžkého snu a&nbsp;stejně si&nbsp;vedla i&nbsp;vévodkyně a&nbsp;všichni ležící v&nbsp;zahradě; projevovali takový ustrašený údiv, že&nbsp;by&nbsp;bylo lze myslit, že&nbsp;je&nbsp;potkalo vskutku, co&nbsp;líčili žertem. Vévoda přečetl nápis zrakem ještě nerozjasněným a&nbsp;rozevřev potom paže objal dona Quijota, řka, že&nbsp;je&nbsp;nejvýbornějším rytířem, jakého věky kdy viděly. Sancho hleděl kol po&nbsp;Doloridě, aby ji&nbsp;spatřil bez vousů a&nbsp;je-li bez nich hezká, čemuž nasvědčovala její statná postava. Řekli mu&nbsp;však, že&nbsp;po&nbsp;pádu planoucího Clavileña zmizela celá družina dam i&nbsp;s&nbsp;Trojfaldovou, že&nbsp;byly však hladké a&nbsp;bezvousé.</span></p>
          <p class="chunk" data-nb-ref-number="51" data-nb-words="13" data-nb-chars="75"><span class="idea" data-nb-ref-number="51" id="idea51" data-nb-words="13" data-nb-chars="75">Vévodkyně se&nbsp;otázala Sancha, jak se&nbsp;měl na&nbsp;té&nbsp;dlouhé cestě. Sancho odvětil:</span></p>
          <p class="chunk" data-nb-ref-number="52" data-nb-words="92" data-nb-chars="478"><span class="idea" data-nb-ref-number="52" id="idea52" data-nb-words="92" data-nb-chars="478">„Cítil jsem, paní, jak letíme ve&nbsp;sféře ohně, jak můj pán pravil, a&nbsp;chtěl jsem se&nbsp;trochu porozhlédnout, ale pán, jehož jsem žádal za&nbsp;svolení, sdělat šátek z&nbsp;očí mi&nbsp;nedovolil. Ale já&nbsp;jsem zvědavý a&nbsp;rád zvím, co&nbsp;se&nbsp;mi&nbsp;zapovídá, a&nbsp;tiše, aby to&nbsp;nebylo vidět, jsem si&nbsp;poodstrčil šátek, kterým jsem měl zavázány oči, podíval jsem se&nbsp;na&nbsp;zem. Zdálo se&nbsp;mi, že&nbsp;není větší než zrno hořčičné, a&nbsp;lidé na&nbsp;ní&nbsp;byli sotva něco nad lískové ořechy, a&nbsp;z&nbsp;toho je&nbsp;vidět, jak jsme při tom byli vysoko.“</span></p>
          <p class="chunk" data-nb-ref-number="53" data-nb-words="2" data-nb-chars="21"><span class="idea" data-nb-ref-number="53" id="idea53" data-nb-words="2" data-nb-chars="21">Vévodkyně odpověděla:</span></p>
          <p class="chunk" data-nb-ref-number="54" data-nb-words="35" data-nb-chars="213"><span class="idea" data-nb-ref-number="54" id="idea54" data-nb-words="35" data-nb-chars="213">„Příteli Sancho, rozmyslete si, co&nbsp;mluvíte. Myslím, že&nbsp;jste neviděl zemi, ale jen lidi na&nbsp;ní, protože, zdála-li se&nbsp;vám země zrnkem hořčice a&nbsp;lidé lískovými ořechy, jediný člověk by&nbsp;zcela patrně zakryl celou zemi.“</span></p>
          <p class="chunk" data-nb-ref-number="55" data-nb-words="16" data-nb-chars="82"><span class="idea" data-nb-ref-number="55" id="idea55" data-nb-words="16" data-nb-chars="82">„To je&nbsp;pravda,“ vece Sancho, „ale já&nbsp;ji&nbsp;uviděl ze&nbsp;strany a&nbsp;uhlídal jsem ji&nbsp;celou.“</span></p>
          <p class="chunk" data-nb-ref-number="56" data-nb-words="14" data-nb-chars="96"><span class="idea" data-nb-ref-number="56" id="idea56" data-nb-words="14" data-nb-chars="96">„Poslyšte, Sancho,“ na&nbsp;to&nbsp;vévodkyně, „pohlížíme-li na&nbsp;něco ze&nbsp;strany, nemůžeme to&nbsp;spatřit celé.“</span></p>
          <p class="chunk" data-nb-ref-number="57" data-nb-words="150" data-nb-chars="824"><span class="idea" data-nb-ref-number="57" id="idea57" data-nb-words="150" data-nb-chars="824">„Tomu pohlížení nerozumím,“ odpověděl Sancho, „a vím jenom, že&nbsp;by&nbsp;Vaše Vznešenost měla pamatovat na&nbsp;kouzla, jimiž jsme letěli, a&nbsp;že jsem kouzlem mohl vidět zemi i&nbsp;se všemi lidmi, a&nbsp;to odkudkoliv. Ale nevěříte-li tomuhle, neuvěříte, Milosti, ani tomu, že&nbsp;když jsem poodstrčil šátek shora, viděl jsem, že&nbsp;máme k&nbsp;nebi ani ne&nbsp;píď a&nbsp;půl, a&nbsp;mohu vám, moje paní, přísahat, že&nbsp;je&nbsp;veliké. Tu&nbsp;jsme se&nbsp;náhodou dostali na&nbsp;místo, kde je&nbsp;souhvězdí Sedmi koziček, a&nbsp;ví Bůh i&nbsp;má duše, jak jsem je&nbsp;uviděl, chtělo se&nbsp;mi&nbsp;s&nbsp;nimi chvilku pohrát, protože jsem jako hoch býval u&nbsp;nás pasákem, a&nbsp;kdybych byl neudělal po&nbsp;svém, myslím, že&nbsp;bych byl pukl! Víte tedy, co&nbsp;jsem učinil? Neřekl jsem nic, ani pánovi, slezl jsem tiše z&nbsp;Clavileña a&nbsp;hrál si&nbsp;skoro tři čtvrti hodiny s&nbsp;kozičkami, které jsou jako zvonečky a&nbsp;kvítky, a&nbsp;Clavileño se&nbsp;nehnul na&nbsp;krok.“</span></p>
          <p class="chunk" data-nb-ref-number="58" data-nb-words="18" data-nb-chars="97"><span class="idea" data-nb-ref-number="58" id="idea58" data-nb-words="18" data-nb-chars="97">„A s&nbsp;čím si&nbsp;zatím hrál don Quijote?“ zeptal se&nbsp;vévoda, „zatímco si&nbsp;milý Sancho hrál s&nbsp;kozičkami?“</span></p>
          <p class="chunk" data-nb-ref-number="59" data-nb-words="3" data-nb-chars="22"><span class="idea" data-nb-ref-number="59" id="idea59" data-nb-words="3" data-nb-chars="22">Don Quijote odpověděl:</span></p>
          <p class="chunk" data-nb-ref-number="60" data-nb-words="105" data-nb-chars="579"><span class="idea" data-nb-ref-number="60" id="idea60" data-nb-words="105" data-nb-chars="579">„Všechny tyto příhody a&nbsp;události se&nbsp;dějí nezávisle na&nbsp;zákonech přírody a&nbsp;co Sancho vypráví, není tedy zvláštní. Já&nbsp;o&nbsp;sobě pravím, že&nbsp;jsem si&nbsp;šátek neshrnul zdola ani shora a&nbsp;neviděl jsem ani zemi, ani oblohu, ani moře, ani břehy, ale cítil jsem, že&nbsp;letím sférou vzdušnou a&nbsp;že se&nbsp;dotýkám i&nbsp;ohnivé. Nedomnívám se&nbsp;však, že&nbsp;bychom i&nbsp;tou prolétli, a&nbsp;poněvadž sféra ohnivá je&nbsp;mezi oblohou měsíční a&nbsp;nejvyšší sférou vzdušnou, nemohli jsme dospět až&nbsp;k&nbsp;obloze, kde je&nbsp;Sedm koziček, o&nbsp;kterých Sancho povídá, a&nbsp;nespálit se&nbsp;při tom. A&nbsp;poněvadž se&nbsp;tak nestalo, Sancho lže, nebo se&nbsp;mu&nbsp;to&nbsp;zdá.“</span></p>
          <p class="chunk" data-nb-ref-number="61" data-nb-words="21" data-nb-chars="106"><span class="idea" data-nb-ref-number="61" id="idea61" data-nb-words="21" data-nb-chars="106">„Ani nelžu, ani se&nbsp;mi&nbsp;nic nezdá a&nbsp;dejte si&nbsp;ode mne popsat ty&nbsp;kozy, chcete-li poznat, mám-li pravdu či&nbsp;ne.“</span></p>
          <p class="chunk" data-nb-ref-number="62" data-nb-words="7" data-nb-chars="48"><span class="idea" data-nb-ref-number="62" id="idea62" data-nb-words="7" data-nb-chars="48">„Tedy nám je, Sancho, popište!“ řekla vévodkyně.</span></p>
          <p class="chunk" data-nb-ref-number="63" data-nb-words="11" data-nb-chars="60"><span class="idea" data-nb-ref-number="63" id="idea63" data-nb-words="11" data-nb-chars="60">„Dvě jsou zelené, dvě modré a&nbsp;jedna strakatá,“ na&nbsp;to&nbsp;Sancho.</span></p>
          <p class="chunk" data-nb-ref-number="64" data-nb-words="18" data-nb-chars="111"><span class="idea" data-nb-ref-number="64" id="idea64" data-nb-words="18" data-nb-chars="111">„To bude nějaká nová kozí odrůda,“ pravil vévoda, „na naší zemi není takových barev, totiž koz tak zbarvených.“</span></p>
          <p class="chunk" data-nb-ref-number="65" data-nb-words="20" data-nb-chars="113"><span class="idea" data-nb-ref-number="65" id="idea65" data-nb-words="20" data-nb-chars="113">„To se&nbsp;ví, že&nbsp;ne,“ řekl Sancho, „ale vždyť je&nbsp;potřebí, aby mezi kozami nebeskými a&nbsp;pozemskými byl nějaký rozdíl.“</span></p>
          <p class="chunk" data-nb-ref-number="66" data-nb-words="14" data-nb-chars="85"><span class="idea" data-nb-ref-number="66" id="idea66" data-nb-words="14" data-nb-chars="85">„Řekněte mi, Sancho,“ ptal se&nbsp;ještě vévoda, „viděl jste mezi těmi kozami také kozla?“</span></p>
          <p class="chunk" data-nb-ref-number="67" data-nb-words="15" data-nb-chars="86"><span class="idea" data-nb-ref-number="67" id="idea67" data-nb-words="15" data-nb-chars="86">„To ne, pane,“ odvětil Sancho, „já jsem slyšel, že&nbsp;se&nbsp;žádný za&nbsp;rohy měsíce nedostane.“</span></p>
          <p class="chunk" data-nb-ref-number="68" data-nb-words="27" data-nb-chars="140"><span class="idea" data-nb-ref-number="68" id="idea68" data-nb-words="27" data-nb-chars="140">Dále se&nbsp;ho&nbsp;na&nbsp;cestu neptali, vidouce, že&nbsp;Sancho dovede procestovat celá nebesa a&nbsp;říci, co&nbsp;se&nbsp;všude v&nbsp;nich děje, a&nbsp;zůstat při tom na&nbsp;zahradě.</span></p>
          <p class="chunk" data-nb-ref-number="69" data-nb-words="39" data-nb-chars="223"><span class="idea" data-nb-ref-number="69" id="idea69" data-nb-words="39" data-nb-chars="223">To&nbsp;byl konec dobrodružství dueni Doloridy, jemuž se&nbsp;vévoda a&nbsp;vévodkyně hodně nasmáli hned i&nbsp;po celý život a&nbsp;které by&nbsp;Sancho byl líčil staletí, kdyby byl tak dlouho živ. Don Quijote pošeptal Sanchovi nakloniv se&nbsp;k&nbsp;jeho uchu:</span></p>
          <p class="chunk" data-nb-ref-number="70" data-nb-words="19" data-nb-chars="107"><span class="idea" data-nb-ref-number="70" id="idea70" data-nb-words="19" data-nb-chars="107">„Sancho, mám-li věřit, co&nbsp;jsi viděl v&nbsp;nebi, musíš věřit, co&nbsp;jsem viděl v&nbsp;jeskyni Montesínově. To&nbsp;ti&nbsp;stačí!“</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="71" data-nb-words="9" data-nb-chars="66"><span class="idea" data-nb-ref-number="71" id="idea71" data-nb-words="9" data-nb-chars="66"><p>Popraviště Svatého bratrstva u&nbsp;Ciudad Real. Pozn. překladatele. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_052.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>