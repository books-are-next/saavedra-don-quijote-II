<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XXV\.,kde se přesně vypráví o&nbsp;dobrodružství s&nbsp;hýkáním, o&nbsp;půvabnosti loutkářově a&nbsp;skvělých výpovědích věštící opice\.">
    <meta name="apple-mobile-web-app-capable" content="yes">
    <title>KAPITOLA XXV.,kde se přesně vypráví o&nbsp;dobrodružství s&nbsp;hýkáním, o&nbsp;půvabnosti loutkářově a&nbsp;skvělých výpovědích věštící opice.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_032.html">
    <link rel="next" href="./don_quijote_034.html">
    <meta name="nb-order" content="32">
    <link rel="self" href="don_quijote_033.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-c06b7be">
    <meta name="nb-role" content="chapter">
  </head>
  <body data-nb-words="2550" data-nb-chars="15081" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_032.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="17" data-nb-chars="123"><span class="idea" data-nb-ref-number="1" id="idea1" data-nb-words="17" data-nb-chars="123">KAPITOLA XXV.,kde se přesně vypráví o&nbsp;dobrodružství s&nbsp;hýkáním, o&nbsp;půvabnosti loutkářově a&nbsp;skvělých výpovědích věštící opice.</span></h1>
        <p class="chunk" data-nb-ref-number="2" data-nb-words="43" data-nb-chars="244"><span class="idea" data-nb-ref-number="2" id="idea2" data-nb-words="43" data-nb-chars="244">Don Quijote by&nbsp;nepozřel sousta, jak se&nbsp;říká, kdyby dříve nevyslechl a&nbsp;nezvěděl podivné příběhy, o&nbsp;kterých se&nbsp;zmínil muž vezoucí zbraně. Šel za&nbsp;ním, jak mu&nbsp;hostinský řekl, našel jej a&nbsp;žádal, aby mu&nbsp;ihned pověděl, jak na&nbsp;cestě slíbil. Muž pravil:</span></p>
        <p class="chunk" data-nb-ref-number="3" data-nb-words="26" data-nb-chars="164"><span class="idea" data-nb-ref-number="3" id="idea3" data-nb-words="26" data-nb-chars="164">„Moje pozoruhodné vyprávění vyžaduje klidu a&nbsp;nesmí se&nbsp;při něm stát; dovolte, Milosti, abych nejprve obstaral svého mezka, a&nbsp;pak vám povím věci, nad nimiž užasnete.“</span></p>
        <p class="chunk" data-nb-ref-number="4" data-nb-words="52" data-nb-chars="306"><span class="idea" data-nb-ref-number="4" id="idea4" data-nb-words="52" data-nb-chars="306">„Souhlasím s&nbsp;vámi a&nbsp;ještě vám i&nbsp;pomohu,“ pravil don Quijote a&nbsp;hned se&nbsp;chopil práce, prosel oves a&nbsp;vyčistil žlab; jeho ochota přiměla muže k&nbsp;ochotnému vyprávění, jak slíbil. Sedl si&nbsp;na&nbsp;kamennou lávku, don Quijote k&nbsp;němu a&nbsp;bratranec, panoš, Sancho Panza a&nbsp;hostinský byli jeho posluchači. I&nbsp;začal vypravovati:</span></p>
        <p class="chunk" data-nb-ref-number="5" data-nb-words="54" data-nb-chars="331"><span class="idea" data-nb-ref-number="5" id="idea5" data-nb-words="54" data-nb-chars="331">„Vězte, Milosti, že&nbsp;v&nbsp;obci vzdálené odtud půl páté míle utekl konšelovi osel nedbalostí a&nbsp;zlomyslností služebného děvčete (o tom by&nbsp;se&nbsp;mohlo mnoho vypravovati); konšel se&nbsp;marně všemožně snažil jej nalézti. Vypravuje se&nbsp;všeobecně, že&nbsp;se&nbsp;osel ztratil před čtrnácti dny, když tu&nbsp;konšel kráčel přes náves a&nbsp;jiný konšel na&nbsp;něho zavolal:</span></p>
        <p class="chunk" data-nb-ref-number="6" data-nb-words="8" data-nb-chars="52"><span class="idea" data-nb-ref-number="6" id="idea6" data-nb-words="8" data-nb-chars="52">‚Dejte mi&nbsp;odměnu, kmotře, objevil jsem vašeho osla!‘</span></p>
        <p class="chunk" data-nb-ref-number="7" data-nb-words="14" data-nb-chars="93"><span class="idea" data-nb-ref-number="7" id="idea7" data-nb-words="14" data-nb-chars="93">‚Řádně vás obdaruji, kmotře,‘ odpověděl druhý, ‚ale dříve mi&nbsp;prozraďte, kde jste jej nalezl?‘</span></p>
        <p class="chunk" data-nb-ref-number="8" data-nb-words="17" data-nb-chars="99"><span class="idea" data-nb-ref-number="8" id="idea8" data-nb-words="17" data-nb-chars="99">‚Spatřil jsem jej dnes ráno v&nbsp;lese bez sedla a&nbsp;postroje, hubeného, až&nbsp;srdce usedalo‚’ řekl nálezce.</span></p>
        <p class="chunk" data-nb-ref-number="9" data-nb-words="41" data-nb-chars="234"><span class="idea" data-nb-ref-number="9" id="idea9" data-nb-words="41" data-nb-chars="234">‚Snažil jsem se&nbsp;jej dohnati do&nbsp;vesnice, ale byl již velmi divoký a&nbsp;poplašený; jakmile jsem se&nbsp;k&nbsp;němu přiblížil, prchl a&nbsp;zmizel v&nbsp;hlubokém lese. Přejete-li si, pomohu vám jej společně hledat, vrátím se, jen co&nbsp;dovedu domů tuto oslici.‘</span></p>
        <p class="chunk" data-nb-ref-number="10" data-nb-words="14" data-nb-chars="91"><span class="idea" data-nb-ref-number="10" id="idea10" data-nb-words="14" data-nb-chars="91">‚Přijímám s&nbsp;radostí vaši nabídku,‘ pravil majitel osla, ‚a vynasnažím se&nbsp;vám to&nbsp;odplatiti.‘</span></p>
        <p class="chunk" data-nb-ref-number="11" data-nb-words="52" data-nb-chars="294"><span class="idea" data-nb-ref-number="11" id="idea11" data-nb-words="52" data-nb-chars="294">Tuto událost vypravují všichni pravdiví svědkové právě tak jako já. Konšelé odešli tedy do&nbsp;lesa pěšky a&nbsp;ruku v&nbsp;ruce a&nbsp;zastavili se&nbsp;na&nbsp;místě, kde myslili, že&nbsp;jej naleznou; ale to&nbsp;se&nbsp;nestalo a&nbsp;neukázal se, ač&nbsp;hledali. Vida tedy, že&nbsp;se&nbsp;osel neobjevuje, pravil konšel, který jej zahlédl, k&nbsp;druhému:</span></p>
        <p class="chunk" data-nb-ref-number="12" data-nb-words="34" data-nb-chars="205"><span class="idea" data-nb-ref-number="12" id="idea12" data-nb-words="34" data-nb-chars="205">‚Pomyslete, kmotře, napadl mě&nbsp;způsob, kterým bychom jistě mohli zvíře nalézti, třeba bylo skryto v&nbsp;útrobách země a&nbsp;nejen v&nbsp;tomto lese; znám totiž znamenitě hýkati, a&nbsp;umíte-li také vy&nbsp;trochu, je&nbsp;nám dobře.‘</span></p>
        <p class="chunk" data-nb-ref-number="13" data-nb-words="10" data-nb-chars="59"><span class="idea" data-nb-ref-number="13" id="idea13" data-nb-words="10" data-nb-chars="59">‚Říkáte trochu, kmotře? Bůh ví, že&nbsp;mě&nbsp;nepředčí ani oslové.‘</span></p>
        <p class="chunk" data-nb-ref-number="14" data-nb-words="34" data-nb-chars="204"><span class="idea" data-nb-ref-number="14" id="idea14" data-nb-words="34" data-nb-chars="204">‚Uvidíme, hned,‘ řekl druhý konšel ‚rozhodl jsem se, že&nbsp;projdeme les, každý jinou stranou a&nbsp;projdem jej celý a&nbsp;chvílemi střídavě zahýkáme; je&nbsp;vyloučeno, že&nbsp;by&nbsp;nás osel nezaslechl a&nbsp;neozval se, je-li zde.‘</span></p>
        <p class="chunk" data-nb-ref-number="15" data-nb-words="4" data-nb-chars="19"><span class="idea" data-nb-ref-number="15" id="idea15" data-nb-words="4" data-nb-chars="19">Majitel osla na&nbsp;to:</span></p>
        <p class="chunk" data-nb-ref-number="16" data-nb-words="10" data-nb-chars="73"><span class="idea" data-nb-ref-number="16" id="idea16" data-nb-words="10" data-nb-chars="73">‚Skutečně, kmotře, to&nbsp;je&nbsp;skvělý nápad, hodný vašeho znamenitého důvtipu.‘</span></p>
        <p class="chunk" data-nb-ref-number="17" data-nb-words="28" data-nb-chars="165"><span class="idea" data-nb-ref-number="17" id="idea17" data-nb-words="28" data-nb-chars="165">Rozešli se&nbsp;podle úmluvy a&nbsp;oba zahýkali skoro současně; oba oklamáni hýkáním a&nbsp;domnívajíce se, že&nbsp;se&nbsp;ozval osel, počali hledati, a&nbsp;když se&nbsp;setkali, řekl majitel osla:</span></p>
        <p class="chunk" data-nb-ref-number="18" data-nb-words="9" data-nb-chars="44"><span class="idea" data-nb-ref-number="18" id="idea18" data-nb-words="9" data-nb-chars="44">‚Je to&nbsp;možné, kmotře, že&nbsp;to&nbsp;nebyl můj osel?‘</span></p>
        <p class="chunk" data-nb-ref-number="19" data-nb-words="6" data-nb-chars="29"><span class="idea" data-nb-ref-number="19" id="idea19" data-nb-words="6" data-nb-chars="29">‚To jsem byl já,‘ řekl druhý.</span></p>
        <p class="chunk" data-nb-ref-number="20" data-nb-words="24" data-nb-chars="135"><span class="idea" data-nb-ref-number="20" id="idea20" data-nb-words="24" data-nb-chars="135">‚Pak vám říkám,‘ řekl pán oslův, ‚že se&nbsp;hýkáním úplně vyrovnáte oslu, a&nbsp;neslyšel a&nbsp;neviděl jsem nic tak přirozeného, co&nbsp;jsem na&nbsp;světě.‘</span></p>
        <p class="chunk" data-nb-ref-number="21" data-nb-words="51" data-nb-chars="334"><span class="idea" data-nb-ref-number="21" id="idea21" data-nb-words="51" data-nb-chars="334">‚Tato chvála a&nbsp;uznání,‘ odpověděl původce plánu, ‚náleží spíše vám, kmotře, neboť Bůh, který mě&nbsp;stvořil, ví, že&nbsp;hýkáte obratněji než největší a&nbsp;nejcvičenější hýkal; máte hlas vysoký, přesně včas se&nbsp;ozvete, přerušujete hlas často a&nbsp;znenadání, vůbec uznávám vaši převahu a&nbsp;nechávám vám palmu a&nbsp;odevzdávám prapor té&nbsp;nevídané školenosti.‘</span></p>
        <p class="chunk" data-nb-ref-number="22" data-nb-words="37" data-nb-chars="195"><span class="idea" data-nb-ref-number="22" id="idea22" data-nb-words="37" data-nb-chars="195">‚Povídám tedy, že&nbsp;si&nbsp;sebe budu ode dneška cenit víc a&nbsp;budu přesvědčen o&nbsp;svém umění a&nbsp;daru; domníval jsem se&nbsp;sice, že&nbsp;hýkám dobře, ale nikdy mě&nbsp;nenapadlo, že&nbsp;to&nbsp;umím tak znamenitě, jak vy&nbsp;říkáte.‘</span></p>
        <p class="chunk" data-nb-ref-number="23" data-nb-words="43" data-nb-chars="266"><span class="idea" data-nb-ref-number="23" id="idea23" data-nb-words="43" data-nb-chars="266">‚Říkám vám,‘ pravil druhý, ‚že mnohé vzácné nadání přichází nazmar a&nbsp;neprospívá těm, kteří ho&nbsp;dovedou využíti. Naše schopnosti nemohou nám prospěti, leč pouze v&nbsp;podobných případech, jaký se&nbsp;nám právě teď naskytl, a&nbsp;to ještě zbývá nám prositi Boha, aby nám prospěly.‘</span></p>
        <p class="chunk" data-nb-ref-number="24" data-nb-words="67" data-nb-chars="393"><span class="idea" data-nb-ref-number="24" id="idea24" data-nb-words="67" data-nb-chars="393">Po&nbsp;této rozmluvě opět se&nbsp;rozešli a&nbsp;zase hýkali a&nbsp;stále se&nbsp;pletli a&nbsp;scházeli se&nbsp;jako předtím. Potom si&nbsp;určili znamení, aby poznali, jsou-li to&nbsp;oni nebo osel, hýkali totiž dvakráte po&nbsp;sobě. Tak prohledali celý les, hýkali po&nbsp;každém kroku, ale osel neodpověděl ani v&nbsp;nejmenším. Jak mohl také ubožák nešťastný hýkati, když jej nalezli rozsápaného vlky v&nbsp;hustém křoví? Když jej pán spatřil, pravil:</span></p>
        <p class="chunk" data-nb-ref-number="25" data-nb-words="35" data-nb-chars="211"><span class="idea" data-nb-ref-number="25" id="idea25" data-nb-words="35" data-nb-chars="211">‚Nedivme se, že&nbsp;neodpověděl, ale kdyby byl živ, jistě by&nbsp;byl zahýkal slyše nás, anebo nebyl osel; nelituji, že&nbsp;jsem jej nalezl mrtvého, neboť odměnou za&nbsp;to&nbsp;namáhavé hledání bylo mi, kmotře, vaše zdařilé hýkání.‘</span></p>
        <p class="chunk" data-nb-ref-number="26" data-nb-words="13" data-nb-chars="81"><span class="idea" data-nb-ref-number="26" id="idea26" data-nb-words="13" data-nb-chars="81">‚Nu dobrá, kmotře,‘ pravil druhý, ‚když zpívá opat dobře, snaží se&nbsp;také páteřík.‘</span></p>
        <p class="chunk" data-nb-ref-number="27" data-nb-words="198" data-nb-chars="1160"><span class="idea" data-nb-ref-number="27" id="idea27" data-nb-words="198" data-nb-chars="1160">Sklíčeni a&nbsp;ochraptělí vrátili se&nbsp;do&nbsp;vesnice a&nbsp;celý příběh o&nbsp;hledání vyprávěli svým přátelům, sousedům i&nbsp;známým, vychvalujíce vzájemně své obratné hýkání, až&nbsp;se&nbsp;to&nbsp;brzo rozneslo do&nbsp;sousedních vsí; a&nbsp;ďábel, který nikdy nezahálí a&nbsp;přináší a&nbsp;seje rád hádky a&nbsp;různice, kam přijde, rozsévaje klepy a&nbsp;vymyšlenosti, způsobil, že, jakmile lidé ze&nbsp;sousedních obcí spatřili někoho z&nbsp;naší vesnice, zahýkali jako na&nbsp;výsměch konšelům. Toho se&nbsp;chytli kluci, což jest stejné, jako by&nbsp;se&nbsp;toho chopili všichni čerti z&nbsp;pekla, a&nbsp;hýkání se&nbsp;rozšířilo z&nbsp;obce do&nbsp;obce tak, že&nbsp;sousedé z&nbsp;hýkavé obce se&nbsp;od&nbsp;ostatních liší nyní asi jako černoši od&nbsp;bělochů a&nbsp;nevhodný žert dostoupil tak daleko, že&nbsp;se&nbsp;vysmívaní vydali již několikráte ve&nbsp;zbroji a&nbsp;sešikováni na&nbsp;vysměváčky a&nbsp;svedli s&nbsp;nimi bitvy a&nbsp;nezabránila tomu živá duše, ani strach, ani ostuda. Domnívám se, že&nbsp;zanedlouho vyrazí do&nbsp;boje naši, to&nbsp;jest lidé z&nbsp;hýkavé obce, a&nbsp;potáhnou na&nbsp;druhou ves, od&nbsp;nás asi dvě míle, která nás nejvíce uráží; abychom byli dostatečně vyzbrojeni, nakoupil jsem píky a&nbsp;halapartny, jak jste viděli. To&nbsp;je&nbsp;tedy ta&nbsp;podivná příhoda, kterou jsem vám chtěl vyprávěti, a&nbsp;neznám jiné, jestli se&nbsp;vám tato nelíbila.“</span></p>
        <p class="chunk" data-nb-ref-number="28" data-nb-words="26" data-nb-chars="158"><span class="idea" data-nb-ref-number="28" id="idea28" data-nb-words="26" data-nb-chars="158">Tak ukončil dobrý muž své vypravování. Vtom se&nbsp;ve&nbsp;vratech hospody objevil muž, jehož celý oděv, punčochy, spodky i&nbsp;kabát byly zhotoveny z&nbsp;kamzičiny, a&nbsp;zvolal:</span></p>
        <p class="chunk" data-nb-ref-number="29" data-nb-words="13" data-nb-chars="88"><span class="idea" data-nb-ref-number="29" id="idea29" data-nb-words="13" data-nb-chars="88">„Je zde místo, pane hospodský? Přichází hadačská opice a&nbsp;hra o&nbsp;osvobození Melisendřině.“</span></p>
        <p class="chunk" data-nb-ref-number="30" data-nb-words="11" data-nb-chars="66"><span class="idea" data-nb-ref-number="30" id="idea30" data-nb-words="11" data-nb-chars="66">„Ale to&nbsp;je&nbsp;mistr Pedro!“ zvolal hospodský. „To bude veselý večer.“</span></p>
        <p class="chunk" data-nb-ref-number="31" data-nb-words="23" data-nb-chars="130"><span class="idea" data-nb-ref-number="31" id="idea31" data-nb-words="23" data-nb-chars="130">Zapomněl jsem říci, že&nbsp;mistr Pedro měl levé oko a&nbsp;skoro půl tváře zavázány zeleným šátkem, neboť měl asi celou tu&nbsp;stranu nemocnou.</span></p>
        <p class="chunk" data-nb-ref-number="32" data-nb-words="2" data-nb-chars="21"><span class="idea" data-nb-ref-number="32" id="idea32" data-nb-words="2" data-nb-chars="21">Hospodský pokračoval:</span></p>
        <p class="chunk" data-nb-ref-number="33" data-nb-words="15" data-nb-chars="89"><span class="idea" data-nb-ref-number="33" id="idea33" data-nb-words="15" data-nb-chars="89">„Buďte vítán, Milosti pane mistře Pedro; kde jste nechal opici a&nbsp;divadlo, že&nbsp;je&nbsp;nevidím?“</span></p>
        <p class="chunk" data-nb-ref-number="34" data-nb-words="12" data-nb-chars="82"><span class="idea" data-nb-ref-number="34" id="idea34" data-nb-words="12" data-nb-chars="82">„Přijdou ihned,“ odpověděl muž v&nbsp;kamzičím oděvu, „šel jsem napřed obstarat místo.“</span></p>
        <p class="chunk" data-nb-ref-number="35" data-nb-words="31" data-nb-chars="189"><span class="idea" data-nb-ref-number="35" id="idea35" data-nb-words="31" data-nb-chars="189">„Samotného vévodu z&nbsp;Alby bych odmítl a&nbsp;dal bych místo mistru Pedrovi,“ zvolal hostinský. „Jen přiveďte opici a&nbsp;divadlo, je&nbsp;zde dnes večer dosti hostů, kteří zaplatí, až&nbsp;spatří umění opice.“</span></p>
        <p class="chunk" data-nb-ref-number="36" data-nb-words="5" data-nb-chars="19"><span class="idea" data-nb-ref-number="36" id="idea36" data-nb-words="5" data-nb-chars="19">Muž v&nbsp;obvazu na&nbsp;to:</span></p>
        <p class="chunk" data-nb-ref-number="37" data-nb-words="21" data-nb-chars="111"><span class="idea" data-nb-ref-number="37" id="idea37" data-nb-words="21" data-nb-chars="111">„Nuže dobrá, zmírním cenu a&nbsp;spokojím se, jen dostanu-li na&nbsp;útratu. A&nbsp;teď se&nbsp;vrátím pro vůz s&nbsp;opicí a&nbsp;divadlem.“</span></p>
        <p class="chunk" data-nb-ref-number="38" data-nb-words="4" data-nb-chars="23"><span class="idea" data-nb-ref-number="38" id="idea38" data-nb-words="4" data-nb-chars="23">Potom odešel z&nbsp;hospody.</span></p>
        <p class="chunk" data-nb-ref-number="39" data-nb-words="19" data-nb-chars="99"><span class="idea" data-nb-ref-number="39" id="idea39" data-nb-words="19" data-nb-chars="99">Don Quijote ihned vyzvídal, kdo je&nbsp;ten mistr Pedro a&nbsp;jaké to&nbsp;má&nbsp;divadlo a&nbsp;opici. Hospodský mu&nbsp;řekl:</span></p>
        <p class="chunk" data-nb-ref-number="40" data-nb-words="157" data-nb-chars="904"><span class="idea" data-nb-ref-number="40" id="idea40" data-nb-words="157" data-nb-chars="904">„Je to&nbsp;známý komediant, cestující dlouho po&nbsp;aragonské Manchi a&nbsp;předvádí kus o&nbsp;osvobození Melisendřině slavným Gaiférem; je&nbsp;to&nbsp;jedna z&nbsp;nejskvělejších a&nbsp;nejlépe sehraných historií, jež jsem viděl v&nbsp;této části království; také má&nbsp;opici řídkých schopností, jakých je&nbsp;málo mezi opicemi a&nbsp;které jsou vzácností u&nbsp;lidí; otáže-li se&nbsp;jí&nbsp;někdo na&nbsp;něco, pozorně vyslechne otázku, pak skočí svému pánu na&nbsp;ramena a&nbsp;pošeptá mu&nbsp;do&nbsp;ucha odpověď, kterou mistr Pedro řekne potom nahlas; vypovídá lépe minulé věci než budoucí, a&nbsp;ač se&nbsp;někdy mýlí, většinou mluví pravdu, z&nbsp;čehož soudím, že&nbsp;má&nbsp;v&nbsp;těle ďábla. Za&nbsp;každou odpověď, kterou opice, totiž její pán řekne, když mu&nbsp;ji&nbsp;pošeptala do&nbsp;ucha, béře dva realy; proto se&nbsp;domnívají, že&nbsp;je&nbsp;mistr Pedro velmi zámožný a&nbsp;je galantní, jak se&nbsp;říká v&nbsp;Itálii; je&nbsp;znamenitým společníkem a&nbsp;přeje si&nbsp;jen což: mluví za&nbsp;šest, pije za&nbsp;dvanáct, a&nbsp;to vše z&nbsp;výdělku svého jazyka, opice a&nbsp;divadla.“</span></p>
        <p class="chunk" data-nb-ref-number="41" data-nb-words="24" data-nb-chars="145"><span class="idea" data-nb-ref-number="41" id="idea41" data-nb-words="24" data-nb-chars="145">Vtom mistr Pedro přijel s&nbsp;divadlem na&nbsp;voze a&nbsp;velikou bezocasou opicí, dosti hezkou, se&nbsp;zadkem jakoby plstěným; don Quijote spatřiv ji&nbsp;ihned řekl:</span></p>
        <p class="chunk" data-nb-ref-number="42" data-nb-words="14" data-nb-chars="80"><span class="idea" data-nb-ref-number="42" id="idea42" data-nb-words="14" data-nb-chars="80">„Řekněte mi, paní věštkyně, jak dopadneme? Co&nbsp;nás potká? Zde jsou mé&nbsp;dva realy.“</span></p>
        <p class="chunk" data-nb-ref-number="43" data-nb-words="12" data-nb-chars="74"><span class="idea" data-nb-ref-number="43" id="idea43" data-nb-words="12" data-nb-chars="74">A&nbsp;rozkázal Sanchovi, aby je&nbsp;odevzdal mistru Pedrovi, jenž za&nbsp;opici pravil:</span></p>
        <p class="chunk" data-nb-ref-number="44" data-nb-words="14" data-nb-chars="84"><span class="idea" data-nb-ref-number="44" id="idea44" data-nb-words="14" data-nb-chars="84">„Pane, to&nbsp;zvíře nevěští budoucnost, ví&nbsp;pouze něco o&nbsp;minulosti a&nbsp;něco o&nbsp;přítomnosti.“</span></p>
        <p class="chunk" data-nb-ref-number="45" data-nb-words="59" data-nb-chars="298"><span class="idea" data-nb-ref-number="45" id="idea45" data-nb-words="59" data-nb-chars="298">„Na mou duši,“ zvolal Sancho, „nedám ani troník, aby mi&nbsp;pověděla, co&nbsp;mě&nbsp;už&nbsp;potkalo, neboť kdo to&nbsp;zná lépe než já? A&nbsp;byla by&nbsp;učiněná hloupost, abych platil za&nbsp;to, co&nbsp;už&nbsp;dávno vím; ale že&nbsp;ví&nbsp;věci přítomné, vezměte si&nbsp;moje dva realy a&nbsp;povězte mi, co&nbsp;dělá teď moje žena Tereta Panzová a&nbsp;čím se&nbsp;zabývá.“</span></p>
        <p class="chunk" data-nb-ref-number="46" data-nb-words="5" data-nb-chars="31"><span class="idea" data-nb-ref-number="46" id="idea46" data-nb-words="5" data-nb-chars="31">Mistr Pedro odmítl peníze, řka:</span></p>
        <p class="chunk" data-nb-ref-number="47" data-nb-words="6" data-nb-chars="47"><span class="idea" data-nb-ref-number="47" id="idea47" data-nb-words="6" data-nb-chars="47">„Neberu předem odměnu, dokud neprokáži službu.“</span></p>
        <p class="chunk" data-nb-ref-number="48" data-nb-words="45" data-nb-chars="240"><span class="idea" data-nb-ref-number="48" id="idea48" data-nb-words="45" data-nb-chars="240">Klepl si&nbsp;dvakrát na&nbsp;levé rameno, opice se&nbsp;na&nbsp;ně&nbsp;vyhoupla a&nbsp;přiblíživši tlamu k&nbsp;jeho uchu rychle drkotala zuby; to&nbsp;dělala, co&nbsp;by&nbsp;„Věřím v&nbsp;Boha“ odříkal, potom seskočila na&nbsp;zem a&nbsp;mistr Pedro klesl na&nbsp;kolena a&nbsp;objal kolena dona Quijota a&nbsp;řekl:</span></p>
        <p class="chunk" data-nb-ref-number="49" data-nb-words="34" data-nb-chars="243"><span class="idea" data-nb-ref-number="49" id="idea49" data-nb-words="34" data-nb-chars="243">„Objímám tato kolena jako dva sloupy Herkulovy, ó&nbsp;slavný obnoviteli zapomenutého už&nbsp;potulného rytířstva, ó&nbsp;nikdy dost neceněný rytíři done Quijote de&nbsp;la&nbsp;Mancha, vzpruho osláblých, podporo klesajících, rámě padlých, berlo a&nbsp;útěcho nešťastných!“</span></p>
        <p class="chunk" data-nb-ref-number="50" data-nb-words="23" data-nb-chars="174"><span class="idea" data-nb-ref-number="50" id="idea50" data-nb-words="23" data-nb-chars="174">Don Quijote byl nesmírně udiven, Sancho překvapen, panoš ohromen, hýkavý zpitomen a&nbsp;hospodský zmaten; vůbec užasli všichni, kteří slyšeli zvolání komedianta, jenž pokračoval:</span></p>
        <p class="chunk" data-nb-ref-number="51" data-nb-words="46" data-nb-chars="257"><span class="idea" data-nb-ref-number="51" id="idea51" data-nb-words="46" data-nb-chars="257">„A&nbsp;ty, dobrý Sancho, nejlepší zbrojnoši rytíře nejlepšího, buď kliden; tvoje žena Tereza je&nbsp;zdráva a&nbsp;právě češe libru lnu, a&nbsp;abych ti&nbsp;podrobněji o&nbsp;ní podal zprávu, má&nbsp;u&nbsp;sebe nalevo džbán s&nbsp;rozbitým hrdlem a&nbsp;v&nbsp;něm správný doušek vína, kterým si&nbsp;krátí práci.“</span></p>
        <p class="chunk" data-nb-ref-number="52" data-nb-words="40" data-nb-chars="228"><span class="idea" data-nb-ref-number="52" id="idea52" data-nb-words="40" data-nb-chars="228">„Tomu rád věřím,“ poznamenal Sancho, „je to&nbsp;řádná ženská a&nbsp;nebýt žárlivá, nedal bych ji&nbsp;ani za&nbsp;obryni Andandonu, která byla prý žena jaksepatří, jak můj pán tvrdí. Jenže ta&nbsp;moje Tereza ráda užívá, třeba to&nbsp;bylo na&nbsp;škodu dědiců.“</span></p>
        <p class="chunk" data-nb-ref-number="53" data-nb-words="74" data-nb-chars="413"><span class="idea" data-nb-ref-number="53" id="idea53" data-nb-words="74" data-nb-chars="413">„A&nbsp;já dím,“ řekl don Quijote, „že každý, kdo mnoho cestuje a&nbsp;čte, vidí také mnoho a&nbsp;mnoho se&nbsp;doví; kdo by&nbsp;mi&nbsp;dokázal, že&nbsp;jsou opice, které hádají, kdybych to&nbsp;neviděl nyní na&nbsp;své vlastní oči? Jsem skutečně don Quijote de&nbsp;la&nbsp;Mancha, jak uhodl tento dobrý tvor, ačkoliv mě&nbsp;trochu přechválil; ale ať&nbsp;jsem jakýkoliv, děkuji Bohu, že&nbsp;mi&nbsp;dal mírného a&nbsp;soucitného ducha, schopného vždy činiti dobře každému a&nbsp;zle nikomu.“</span></p>
        <p class="chunk" data-nb-ref-number="54" data-nb-words="20" data-nb-chars="116"><span class="idea" data-nb-ref-number="54" id="idea54" data-nb-words="20" data-nb-chars="116">„Kdybych měl čím zaplatiti,“ pravil panoš, „otázal bych se&nbsp;pana opičáka, co&nbsp;mě&nbsp;potká cestou, na&nbsp;kterou jsem se&nbsp;dal.“</span></p>
        <p class="chunk" data-nb-ref-number="55" data-nb-words="10" data-nb-chars="59"><span class="idea" data-nb-ref-number="55" id="idea55" data-nb-words="10" data-nb-chars="59">Mistr Pedro, který zatím vstal od&nbsp;nohou dona Quijota, řekl:</span></p>
        <p class="chunk" data-nb-ref-number="56" data-nb-words="49" data-nb-chars="306"><span class="idea" data-nb-ref-number="56" id="idea56" data-nb-words="49" data-nb-chars="306">„Již jsem pravil, že&nbsp;to&nbsp;zvíře budoucnost nevěští; kdyby věštilo, nezáleželo by&nbsp;na&nbsp;penězích, neboť – abych prokázal službu přítomnému panu donu Quijotovi – nehleděl bych na&nbsp;svůj prospěch; poněvadž to&nbsp;jest mou povinností k&nbsp;němu, a&nbsp;abych se&nbsp;mu&nbsp;zalíbil, postavím divadlo a&nbsp;obveselím teď celý hostinec zadarmo.“</span></p>
        <p class="chunk" data-nb-ref-number="57" data-nb-words="15" data-nb-chars="95"><span class="idea" data-nb-ref-number="57" id="idea57" data-nb-words="15" data-nb-chars="95">Hostinský zřejmě potěšen ukázal mu&nbsp;místo pro postavení divadla, a&nbsp;to za&nbsp;chvilku bylo postaveno.</span></p>
        <p class="chunk" data-nb-ref-number="58" data-nb-words="41" data-nb-chars="248"><span class="idea" data-nb-ref-number="58" id="idea58" data-nb-words="41" data-nb-chars="248">Don Quijote nebyl příliš spokojen s&nbsp;výpověďmi opice, protože se&nbsp;mu&nbsp;zdálo nevhodným, aby pouhá opice znala věci minulé nebo budoucí. Zatímco mistr Pedro stavěl jeviště, uchýlil se&nbsp;don Quijote se&nbsp;Sanchem do&nbsp;kouta stáje, aby je&nbsp;nikdo neslyšel, a&nbsp;řekl:</span></p>
        <p class="chunk" data-nb-ref-number="59" data-nb-words="24" data-nb-chars="145"><span class="idea" data-nb-ref-number="59" id="idea59" data-nb-words="24" data-nb-chars="145">„Pohleď, Sancho, zkoumal jsem podivnou schopnost té&nbsp;opice a&nbsp;myslím si&nbsp;pro sebe, že&nbsp;její majitel jistě uzavřel výslovně nebo mlčky pakt s&nbsp;ďáblem.“</span></p>
        <p class="chunk" data-nb-ref-number="60" data-nb-words="20" data-nb-chars="128"><span class="idea" data-nb-ref-number="60" id="idea60" data-nb-words="20" data-nb-chars="128">„Pacht kočky s&nbsp;ďáblem musí být zpropadeně špinavá věc,“ pravil Sancho, „ale v&nbsp;čem má&nbsp;mistru Pedrovi prospět podobné pachtování?“</span></p>
        <p class="chunk" data-nb-ref-number="61" data-nb-words="272" data-nb-chars="1483"><span class="idea" data-nb-ref-number="61" id="idea61" data-nb-words="272" data-nb-chars="1483">„Nerozumíš mi, Sancho; chci říci, že&nbsp;se&nbsp;nějak dohodl s&nbsp;ďáblem, aby opici dal onu schopnost, pro kterou získává živobytí, a&nbsp;až bude bohat, dá&nbsp;ďáblovi duši, o&nbsp;niž vždy tomuto nepříteli lidskému jde. A&nbsp;co mě&nbsp;svádí k&nbsp;této víře, je, že&nbsp;opice zná jen věci minulé a&nbsp;přítomné, a&nbsp;vědomosti ďáblovy se&nbsp;týkají právě jen jich; věci budoucí zná jen z&nbsp;dohadu a&nbsp;ne všechny, neboť toto poznání je&nbsp;vyhrazeno Bohu, pro nějž není minulosti ani budoucnosti, ale vše je&nbsp;pouhou přítomností. Je&nbsp;tedy zřejmo, že&nbsp;z&nbsp;opice mluví ďábel, a&nbsp;divím se, že&nbsp;ji&nbsp;neobžalovali u&nbsp;církevních úřadů, nezkoumali a&nbsp;nevymítili z&nbsp;ní, s&nbsp;čí pomocí předvídá. Neboť je&nbsp;jisto, že&nbsp;ta&nbsp;opice není hvězdář, a&nbsp;že ani ona, ani její pán nedovedou rýsovat ony obrazce, jimž říkají obrazce osudu, dnes tak ve&nbsp;Španělsku rozšířené, že&nbsp;není ženské, kluka, ba&nbsp;ševce, který by&nbsp;si&nbsp;netroufal obrazec sestrojit, jako by&nbsp;šlo o&nbsp;hru karet, a&nbsp;nečinil tak svou lží a&nbsp;hloupostí podivuhodnou pravdivost vědy. Vím o&nbsp;jedné paní, která se&nbsp;zeptala takového hadače z&nbsp;obrazců, zda malá její fenka bude mít štěňata, a&nbsp;bude-li je&nbsp;mít, kolik a&nbsp;jaké barvy. Načež ten pan hadač sestrojil obrazec a&nbsp;řekl, že&nbsp;psinka štěňata mít bude, a&nbsp;to tři, jedno zelené, druhé červené a&nbsp;třetí strakaté, ovšem pod podmínkou, že&nbsp;se&nbsp;ta&nbsp;fenka spáří mezi jedenácti a&nbsp;dvanácti v&nbsp;noci nebo ve&nbsp;dne, a&nbsp;to v&nbsp;neděli nebo v&nbsp;sobotu. A&nbsp;co se&nbsp;stalo? Za&nbsp;dva dny po&nbsp;tom fena pošla přežravši se&nbsp;a&nbsp;ten pan hadač dosáhl v&nbsp;místě pověsti neomylného věštce, jak se&nbsp;to&nbsp;stává u&nbsp;všech nebo u&nbsp;většiny hadačů.“</span></p>
        <p class="chunk" data-nb-ref-number="62" data-nb-words="41" data-nb-chars="260"><span class="idea" data-nb-ref-number="62" id="idea62" data-nb-words="41" data-nb-chars="260">„Chtěl bych,“ pravil Sancho, „aby Vaše Milost požádala mistra Pedra, aby se&nbsp;otázal opice, je-li pravdivé dobrodružství, které potkalo Vaši Milost v&nbsp;jeskyni Montesínově; odpusťte, pane, ale myslím, že&nbsp;to&nbsp;vše byl pouhý blud nebo lež nebo pouhý sen Vaší Milosti.“</span></p>
        <p class="chunk" data-nb-ref-number="63" data-nb-words="15" data-nb-chars="96"><span class="idea" data-nb-ref-number="63" id="idea63" data-nb-words="15" data-nb-chars="96">„To je&nbsp;možné,“ řekl don Quijote, „poslechnu tvé rady tedy, ačkoliv se&nbsp;tím pochybností nezbavím.“</span></p>
        <p class="chunk" data-nb-ref-number="64" data-nb-words="56" data-nb-chars="322"><span class="idea" data-nb-ref-number="64" id="idea64" data-nb-words="56" data-nb-chars="322">Vtom přišel mistr Pedro oznámit donu Quijotovi, že&nbsp;jeviště jest již hotovo a&nbsp;žádal jej, aby se&nbsp;zúčastnil představení, které prý stojí za&nbsp;podívanou. Don Quijote mu&nbsp;zjevil své přání a&nbsp;požádal ho, aby se&nbsp;otázal opice na&nbsp;příhody v&nbsp;jeskyni Montesínově, byly-li snem či&nbsp;skutečností, že&nbsp;on&nbsp;sám myslí, že&nbsp;byly i&nbsp;skutečné i&nbsp;klamné.</span></p>
        <p class="chunk" data-nb-ref-number="65" data-nb-words="15" data-nb-chars="93"><span class="idea" data-nb-ref-number="65" id="idea65" data-nb-words="15" data-nb-chars="93">Pedro neodpověděv ani slova přivedl opici, postavil se&nbsp;opodál dona Quijota a&nbsp;Sancha a&nbsp;pravil:</span></p>
        <p class="chunk" data-nb-ref-number="66" data-nb-words="20" data-nb-chars="145"><span class="idea" data-nb-ref-number="66" id="idea66" data-nb-words="20" data-nb-chars="145">„Pohleďte, paní opice, tento rytíř přeje si&nbsp;věděti, bylo-li jakési dobrodružství, které zažil v&nbsp;jeskyni zvané Montesínově, skutečné nebo klamné.“</span></p>
        <p class="chunk" data-nb-ref-number="67" data-nb-words="21" data-nb-chars="113"><span class="idea" data-nb-ref-number="67" id="idea67" data-nb-words="21" data-nb-chars="113">Zatřásl ramenem jako obvykle, opice mu&nbsp;na&nbsp;ně&nbsp;vyskočila a&nbsp;šeptala mu, jak se&nbsp;zdálo, do&nbsp;ucha; pak mistr Pedro řekl:</span></p>
        <p class="chunk" data-nb-ref-number="68" data-nb-words="51" data-nb-chars="302"><span class="idea" data-nb-ref-number="68" id="idea68" data-nb-words="51" data-nb-chars="302">„Opice tvrdí, že&nbsp;část vašeho dobrodružství či&nbsp;co&nbsp;vás potkalo v&nbsp;oné jeskyni byla klamná, část pravděpodobná; více na&nbsp;tuto otázku nemůže odpověděti, chce-li se&nbsp;však Vaše Milost dozvěděti více, řekne vše na&nbsp;váš dotaz příštího pátku, neboť nyní, jak sama řekla, jest příliš unavena a&nbsp;zotaví se&nbsp;až&nbsp;v&nbsp;pátek.“</span></p>
        <p class="chunk" data-nb-ref-number="69" data-nb-words="19" data-nb-chars="116"><span class="idea" data-nb-ref-number="69" id="idea69" data-nb-words="19" data-nb-chars="116">„Neříkal jsem, že&nbsp;se&nbsp;mi&nbsp;dobrá polovice z&nbsp;vypravování o&nbsp;dobrodružství Vaší Milosti v&nbsp;jeskyni zdá lživá?“ řekl Sancho.</span></p>
        <p class="chunk" data-nb-ref-number="70" data-nb-words="40" data-nb-chars="228"><span class="idea" data-nb-ref-number="70" id="idea70" data-nb-words="40" data-nb-chars="228">„Činy to&nbsp;dosvědčí, Sancho,“ řekl don Quijote, „neboť čas vše odkrývá a&nbsp;přivádí vše na&nbsp;světlo, i&nbsp;kdyby to&nbsp;bylo skryto v&nbsp;útrobách země; to&nbsp;stačí a&nbsp;nyní se&nbsp;pojďme podívat na&nbsp;divadlo mistra Pedra, které bude jistě jakousi novinkou.“</span></p>
        <p class="chunk" data-nb-ref-number="71" data-nb-words="48" data-nb-chars="296"><span class="idea" data-nb-ref-number="71" id="idea71" data-nb-words="48" data-nb-chars="296">„Nikoliv jakousi,“ zvolal mistr Pedro. „Mé divadlo má&nbsp;šedesát tisíc novinek; tvrdím, Milosti pane done Quijote, že&nbsp;jest to&nbsp;jedna z&nbsp;největších zajímavostí nynější doby, a&nbsp;operibus credite et&nbsp;non verbis; ale začněme, neboť jest již dosti pozdě a&nbsp;já toho chci ještě mnoho předvésti, říci a&nbsp;ukázati.“</span></p>
        <p class="chunk" data-nb-ref-number="72" data-nb-words="97" data-nb-chars="633"><span class="idea" data-nb-ref-number="72" id="idea72" data-nb-words="97" data-nb-chars="633">Don Quijote a&nbsp;Sancho odebrali se&nbsp;do&nbsp;místnosti, kde bylo jeviště již postaveno a&nbsp;opona rozhrnuta; četné hořící svíčičky z&nbsp;vosku vypadaly a&nbsp;svítily velice pěkně. Mistr Pedro odešel za&nbsp;jeviště, neboť musil pohybovati umělými figurami, a&nbsp;před jevištěm mladý jeho sluha vysvětloval a&nbsp;objasňoval tajemství hry; hůlkou, kterou držel v&nbsp;ruce, ukazoval na&nbsp;jednotlivé figurky, které se&nbsp;na&nbsp;jevišti objevily. Jakmile se&nbsp;všichni hosté hospody posadili neb postavili před jevištěm a&nbsp;když don Quijote, Sancho, panoš a&nbsp;bratranec obsadili nejlepší místa, sluha mistra Pedra začal odříkávati to, o&nbsp;čem se&nbsp;dozví každý, přečte-li si&nbsp;následující kapitolu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_034.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>