<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA IV\.,ve které Sancho Panza odpovídá na pochybnosti a&nbsp;dotazy Sansona Carrasca a&nbsp;kde se vypráví o&nbsp;různých událostech zasluhujících, aby se o&nbsp;nich mluvilo a&nbsp;vědělo\.">
    <meta name="apple-mobile-web-app-capable" content="yes">
    <title>KAPITOLA IV.,ve které Sancho Panza odpovídá na pochybnosti a&nbsp;dotazy Sansona Carrasca a&nbsp;kde se vypráví o&nbsp;různých událostech zasluhujících, aby se o&nbsp;nich mluvilo a&nbsp;vědělo.</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_011.html">
    <link rel="next" href="./don_quijote_013.html">
    <meta name="nb-order" content="11">
    <link rel="self" href="don_quijote_012.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-23485a7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1405" data-nb-chars="8301">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="27" data-nb-chars="169"><span class="idea" data-nb-ref-number="1" id="idea1" data-nb-words="27" data-nb-chars="169">KAPITOLA IV.,ve které Sancho Panza odpovídá na pochybnosti a&nbsp;dotazy Sansona Carrasca a&nbsp;kde se vypráví o&nbsp;různých událostech zasluhujících, aby se o&nbsp;nich mluvilo a&nbsp;vědělo.</span></h1>
        <section>
          <p class="chunk" data-nb-ref-number="2" data-nb-words="13" data-nb-chars="75"><span class="idea" data-nb-ref-number="2" id="idea2" data-nb-words="13" data-nb-chars="75">Sancho vrátiv se&nbsp;do&nbsp;domu dona Quijota navázal na&nbsp;dřívější rozepři a&nbsp;pravil:</span></p>
          <p class="chunk" data-nb-ref-number="3" data-nb-words="95" data-nb-chars="542"><span class="idea" data-nb-ref-number="3" id="idea3" data-nb-words="95" data-nb-chars="542">„Na to, co&nbsp;vytkl pan Sanson, že&nbsp;událost o&nbsp;krádeži osla nebyla vysvětlena, odpovídám: téže noci, kdy jsme utekli před Svatým bratrstvem a&nbsp;dostali se&nbsp;do&nbsp;Sierry Moreny, po&nbsp;oné příšerné příhodě s&nbsp;galejníky a&nbsp;mrtvým, kterého odnášeli do&nbsp;Segovie, můj pán opíraje se&nbsp;o&nbsp;kopí a&nbsp;já sedě na&nbsp;oslu, oba nesmírně skleslí a&nbsp;vyčerpaní, usnuli jsme v&nbsp;křoví, jako bychom spali v&nbsp;peřinách; spal jsem tvrdým spánkem; někdo se&nbsp;ke&nbsp;mně patrně přiblížil a&nbsp;podepřel a&nbsp;podložil čtyřmi kůly sedlo; seděl jsem na&nbsp;něm dále, on&nbsp;zatím ukradl osla, aniž jsem co&nbsp;zpozoroval.“</span></p>
          <p class="chunk" data-nb-ref-number="4" data-nb-words="20" data-nb-chars="139"><span class="idea" data-nb-ref-number="4" id="idea4" data-nb-words="20" data-nb-chars="139">„Věc je&nbsp;to&nbsp;lehká a&nbsp;známá, přihodila se&nbsp;Sacripantovi obléhajícímu Albraku; podobným úskokem vytáhl mu&nbsp;koně onen pověstný loupežník Brunelo.“</span></p>
          <p class="chunk" data-nb-ref-number="5" data-nb-words="74" data-nb-chars="454"><span class="idea" data-nb-ref-number="5" id="idea5" data-nb-words="74" data-nb-chars="454">„Když nastalo jitro,“ vyprávěl dále Sancho, „jakmile jsem se&nbsp;pohnul, kůly povolily a&nbsp;ocitl jsem se&nbsp;na&nbsp;zemi; hledal jsem osla, ale nenašel; vytryskly mi&nbsp;slzy a&nbsp;začal jsem takový nářek, že&nbsp;nevypravuje-li o&nbsp;tom spisovatel, může být jist, že&nbsp;nic kloudného nestvořil. Za&nbsp;několik dní procházeje se&nbsp;s&nbsp;princeznou Micomiconou spatřil jsem svého osla, na&nbsp;kterém jako cikán jel Gines de&nbsp;Pasamonte, ničema a&nbsp;ukrutný zločinec, kterého jsme s&nbsp;pánem osvobodili z&nbsp;pout.“</span></p>
          <p class="chunk" data-nb-ref-number="6" data-nb-words="23" data-nb-chars="130"><span class="idea" data-nb-ref-number="6" id="idea6" data-nb-words="23" data-nb-chars="130">„V&nbsp;tom není tedy žádné mýlky,“ řekl Sanson, „ale spisovatel zaznamenává, že&nbsp;ještě než jste osla opět našli, už&nbsp;na&nbsp;něm Sancho jel!“</span></p>
          <p class="chunk" data-nb-ref-number="7" data-nb-words="14" data-nb-chars="90"><span class="idea" data-nb-ref-number="7" id="idea7" data-nb-words="14" data-nb-chars="90">„Na to&nbsp;nemám odpovědi,“ pravil Sancho, „buď se&nbsp;pisatel spletl, nebo chybu zavinil tiskař.“</span></p>
          <p class="chunk" data-nb-ref-number="8" data-nb-words="11" data-nb-chars="63"><span class="idea" data-nb-ref-number="8" id="idea8" data-nb-words="11" data-nb-chars="63">„Zajisté,“ odpověděl Sanson, „a jak to&nbsp;bylo s&nbsp;tím stem dukátů?“</span></p>
          <p class="chunk" data-nb-ref-number="9" data-nb-words="127" data-nb-chars="681"><span class="idea" data-nb-ref-number="9" id="idea9" data-nb-words="127" data-nb-chars="681">„Už jsou ty&nbsp;tam,“ řekl Sancho, „vydal jsem je&nbsp;na&nbsp;sebe, svou ženu a&nbsp;děti a&nbsp;za to&nbsp;mi&nbsp;žena nebrání v&nbsp;potulkách a&nbsp;cestách ve&nbsp;službách dona Quijota: bídně bych věru pochodil, kdybych se&nbsp;po&nbsp;takové cestě vrátil bez peněz i&nbsp;osla; kdyby si&nbsp;někdo přál dozvědět se&nbsp;více, zde jsem a&nbsp;dokáži třeba i&nbsp;králi, že&nbsp;nikomu do&nbsp;toho nic není, přinesl-li jsem je&nbsp;domů nebo ne, utratil-li jsem je&nbsp;nebo podržel; ani polovička ran, které jsem na&nbsp;potulkách utržil, nebyla by&nbsp;zaplacena těmi penězi, ani kdyby každá stála pouze čtyři maravedí a&nbsp;přidali mi&nbsp;ještě sto dukátů; každý ať&nbsp;se&nbsp;stará o&nbsp;své hříchy a&nbsp;nedělá z&nbsp;bílého černé a&nbsp;zase naopak; neboť Bůh stvořil každého takovým, jakým je, a&nbsp;mnohdy je&nbsp;i&nbsp;horší.“</span></p>
          <p class="chunk" data-nb-ref-number="10" data-nb-words="21" data-nb-chars="145"><span class="idea" data-nb-ref-number="10" id="idea10" data-nb-words="21" data-nb-chars="145">„Postarám se,“ odvětil Carrasco, „aby spisovatel při novém vydání, bude-li ho&nbsp;třeba, nevynechal, co&nbsp;Sancho vyprávěl, neboť tím celá kniha získá.“</span></p>
          <p class="chunk" data-nb-ref-number="11" data-nb-words="11" data-nb-chars="66"><span class="idea" data-nb-ref-number="11" id="idea11" data-nb-words="11" data-nb-chars="66">„Je ještě něco chybného v&nbsp;tom vypravování?“ otázal se&nbsp;don Quijote.</span></p>
          <p class="chunk" data-nb-ref-number="12" data-nb-words="14" data-nb-chars="86"><span class="idea" data-nb-ref-number="12" id="idea12" data-nb-words="14" data-nb-chars="86">„Zajisté,“ odpověděl Carrasco, „ale není to&nbsp;tak důležité, jako to, co&nbsp;jsem již vytkl.“</span></p>
          <p class="chunk" data-nb-ref-number="13" data-nb-words="9" data-nb-chars="60"><span class="idea" data-nb-ref-number="13" id="idea13" data-nb-words="9" data-nb-chars="60">„Přislíbil snad spisovatel druhý díl?“ tázal se&nbsp;don Quijote.</span></p>
          <p class="chunk" data-nb-ref-number="14" data-nb-words="78" data-nb-chars="452"><span class="idea" data-nb-ref-number="14" id="idea14" data-nb-words="78" data-nb-chars="452">„Ano,“ zněla odpověď Sansonova, „není jej však možno nalézt a&nbsp;spisovatel neví, kde by&nbsp;byl; není jisto, zdali vůbec bude vytištěn, neboť mnozí tvrdí, že&nbsp;druhý díl bývá obyčejně špatný; jiní spokojují se&nbsp;tím, co&nbsp;jest o&nbsp;donu Quijotovi v&nbsp;prvním díle, a&nbsp;domnívají se, že&nbsp;druhý nebude vydán; ale mnozí, kteří jsou spíš veselí než trudní, říkají: ‚Ať je&nbsp;jen těch quijotských příhod více, ať&nbsp;don Quijote dál útočí a&nbsp;Sancho žvaní; my&nbsp;budeme spokojeni se&nbsp;vším‘.“</span></p>
          <p class="chunk" data-nb-ref-number="15" data-nb-words="36" data-nb-chars="199"><span class="idea" data-nb-ref-number="15" id="idea15" data-nb-words="36" data-nb-chars="199">„A&nbsp;jaký úmysl má&nbsp;spisovatel?“ ptal se&nbsp;don Quijote. „Jakmile historii nalezne, a&nbsp;pátrá po&nbsp;ní&nbsp;s&nbsp;neobyčejnou vytrvalostí, ihned ji&nbsp;vydá, toť se&nbsp;ví&nbsp;spíše pro zisk, který mu&nbsp;z&nbsp;toho plyne, než pro chválu.“</span></p>
          <p class="chunk" data-nb-ref-number="16" data-nb-words="2" data-nb-chars="18"><span class="idea" data-nb-ref-number="16" id="idea16" data-nb-words="2" data-nb-chars="18">Sancho poznamenal:</span></p>
          <p class="chunk" data-nb-ref-number="17" data-nb-words="116" data-nb-chars="645"><span class="idea" data-nb-ref-number="17" id="idea17" data-nb-words="116" data-nb-chars="645">„Tedy hlavně mu&nbsp;jde o&nbsp;zisk! Bude to&nbsp;zázrak, dokáže-li potom něco, protože bude spěchat s&nbsp;prací jako krejčí před Velikonocemi a&nbsp;práce tímto způsobem dělaná nebude míti dokonalosti, jaká se&nbsp;od&nbsp;ní&nbsp;žádá. Ať&nbsp;si&nbsp;dá&nbsp;pozor ten pan Maur, nebo kdo je&nbsp;to, co&nbsp;píše, neboť já&nbsp;a&nbsp;můj pán dáme mu&nbsp;tolik příležitosti svými hrdinstvími a&nbsp;různými příběhy, že&nbsp;může napsat knih třeba sto. Ten dobrý člověk se&nbsp;asi domnívá, že&nbsp;se&nbsp;tu&nbsp;pouze válíme, ale stačí zvednout naši nohu a&nbsp;pozná, na&nbsp;kterou kulháme; míním totiž, že, kdyby pán dal na&nbsp;moji radu, byli bychom už&nbsp;zas na&nbsp;cestách trestajíce ničemnosti a&nbsp;napravujíce křivdy, neboť to&nbsp;jest zvyk a&nbsp;právo potulných rytířů.“</span></p>
          <p class="chunk" data-nb-ref-number="18" data-nb-words="105" data-nb-chars="650"><span class="idea" data-nb-ref-number="18" id="idea18" data-nb-words="105" data-nb-chars="650">Sancho ještě nedomluvil, když se&nbsp;ozvalo ržání Rocinantovo, které don Quijote pokládal za&nbsp;šťastnou předzvěst, a&nbsp;určil, že&nbsp;se&nbsp;nejdéle za&nbsp;tři, čtyři dny vydají znovu na&nbsp;cestu; sdělil svůj záměr bakaláři, táže se&nbsp;ho, v&nbsp;kterou stranu měl by&nbsp;výpravu podniknouti; bakalář mu&nbsp;poradil město Zaragozu v&nbsp;království aragonském, kde se&nbsp;právě měl konat skvělý turnaj na&nbsp;oslavu svatého Jiřího a&nbsp;kde může zvítězit nade všemi rytíři aragonskými a&nbsp;tím nad rytíři celého světa. Chválil jeho odvážný a&nbsp;čestný úmysl, upozorňuje ho, aby byl opatrnější a&nbsp;nehledal zbytečná nebezpečí, neboť jeho život patří nejenom jemu, ale všem žádajícím jeho ochrany a&nbsp;pomoci v&nbsp;neštěstí.</span></p>
          <p class="chunk" data-nb-ref-number="19" data-nb-words="266" data-nb-chars="1503"><span class="idea" data-nb-ref-number="19" id="idea19" data-nb-words="266" data-nb-chars="1503">„To mě&nbsp;právě rmoutí, pane Sansone,“ poznamenal Sancho, „že můj pán se&nbsp;žene na&nbsp;sto ozbrojených mužů jako mlsný kluk na&nbsp;melouny. U&nbsp;ďasa, pane bakaláři, přece je&nbsp;doba k&nbsp;útoku i&nbsp;k&nbsp;ústupu, a&nbsp;ne stále: ‚Svatý Jakub a&nbsp;Španělsko, kupředu!‘; od&nbsp;samotného pána jsem se&nbsp;dozvěděl, že&nbsp;uprostřed odvahy a&nbsp;zbabělosti je&nbsp;statečnost, a&nbsp;je-li tomu opravdu tak, netoužím po&nbsp;tom, aby zbaběle utíkal, ani aby bojoval proti převaze, která žádá něco jiného; podotýkám, že&nbsp;pojedu s&nbsp;pánem pouze s&nbsp;tou podmínkou, že&nbsp;si&nbsp;svoje srážky vyřídí sám, já&nbsp;se&nbsp;budu starati o&nbsp;jeho pořádek a&nbsp;pohodlí, a&nbsp;v&nbsp;tom za&nbsp;sebe ručím. Nesmí se&nbsp;však domnívat, že&nbsp;se&nbsp;budu chápat zbraně, a&nbsp;třebas i&nbsp;proti sprostým ničemům a&nbsp;různé čeládce. Nechci se, pane Sansone, proslavit jako hrdina, ale jako poctivý a&nbsp;oddaný zbrojnoš, jakého kdy bludný rytíř měl, a&nbsp;jestliže mi&nbsp;můj pán don Quijote za&nbsp;moje časté a&nbsp;znamenité služby bude chtít dát nějaký ten ostrov, budu mu&nbsp;za&nbsp;milost vděčen, a&nbsp;když mi&nbsp;nedá nic, zůstanu tím, čím jsem: člověk nesmí spoléhat na&nbsp;pomoc druhého, ale na&nbsp;milost boží, a&nbsp;mně bude stejně, a&nbsp;možná víc, chutnat chléb bez ostrova než s&nbsp;ním; nemohu přec tušit, není-li v&nbsp;tom nějaká ďábelská past, v&nbsp;tom vladařství, o&nbsp;kterou bych třebas klopýtl, upadl a&nbsp;vyrazil si&nbsp;zuby. Narodil jsem se&nbsp;jako Sancho a&nbsp;tak také chci umřít. Ale kdyby mi&nbsp;dobrotivé nebe bez námahy a&nbsp;nebezpečí poskytlo nějaký ten ostrov, nejsem tak pošetilý, abych jej nepřijal, vždyť se&nbsp;často říká: ‚Dávají-li ti&nbsp;kravičku, utíkej s&nbsp;ohlávkou‘ a&nbsp;‚Blázen, kdo dává, větší, kdo nebere‘.“</span></p>
          <p class="chunk" data-nb-ref-number="20" data-nb-words="26" data-nb-chars="159"><span class="idea" data-nb-ref-number="20" id="idea20" data-nb-words="26" data-nb-chars="159">„Bratře,“ odvětil Carrasco, „teď jste promluvil lépe než učenec; doufejte přes to&nbsp;v&nbsp;Boha a&nbsp;pana dona Quijota, který vás odmění královstvím, a&nbsp;ne jen ostrovem.“</span></p>
          <p class="chunk" data-nb-ref-number="21" data-nb-words="48" data-nb-chars="282"><span class="idea" data-nb-ref-number="21" id="idea21" data-nb-words="48" data-nb-chars="282">„Málo nebo mnoho, to&nbsp;je&nbsp;stejné,“ odpověděl Sancho, „říkám vám, pane Carrasco, že&nbsp;pán, udělí-li mi&nbsp;nějaké království, nepřijde o&nbsp;nic, protože jsem si&nbsp;ohmatal tepnu a&nbsp;tvrdím, že&nbsp;jsem dost zdravý k&nbsp;vládě a&nbsp;řízení všech ostrovů nebo království, a&nbsp;to jsem řekl svému pánu již mnohokrát.“</span></p>
          <p class="chunk" data-nb-ref-number="22" data-nb-words="18" data-nb-chars="113"><span class="idea" data-nb-ref-number="22" id="idea22" data-nb-words="18" data-nb-chars="113">„Uvažte, Sancho, že&nbsp;důstojnost mění mravy, a&nbsp;možná, že&nbsp;vy, až&nbsp;budete vládnout, zapřete matku, která vás zrodila.“</span></p>
          <p class="chunk" data-nb-ref-number="23" data-nb-words="34" data-nb-chars="208"><span class="idea" data-nb-ref-number="23" id="idea23" data-nb-words="34" data-nb-chars="208">„To se&nbsp;vztahuje na&nbsp;ty,“ řekl Sancho, „kteří pocházejí z&nbsp;hanebníků, ale netýká se&nbsp;to&nbsp;těch, kteří mají na&nbsp;duši čtyři prsty sádla dobrého křesťanství jako já; jen spoléhejte na&nbsp;mou čestnost, nejsem nevděčníkem.“</span></p>
          <p class="chunk" data-nb-ref-number="24" data-nb-words="17" data-nb-chars="97"><span class="idea" data-nb-ref-number="24" id="idea24" data-nb-words="17" data-nb-chars="97">„Bůh to&nbsp;dej,“ pravil don Quijote, „uvidíme, až&nbsp;dostaneš vladařství, a&nbsp;zdá se&nbsp;mi, že&nbsp;není daleko.“</span></p>
          <p class="chunk" data-nb-ref-number="25" data-nb-words="44" data-nb-chars="274"><span class="idea" data-nb-ref-number="25" id="idea25" data-nb-words="44" data-nb-chars="274">Dokončiv rozmluvu prosil don Quijote bakaláře, aby mu&nbsp;složil nějaké verše o&nbsp;zamýšleném rozloučení s&nbsp;jeho paní Dulcineou z&nbsp;Tobosa; žádal ho, aby na&nbsp;počátku každého verše bylo písmeno jejího jména a&nbsp;aby písmena na&nbsp;začátku veršů dala jméno Dulcinea z&nbsp;Tobosa. Bakalář odpověděl:</span></p>
          <p class="chunk" data-nb-ref-number="26" data-nb-words="68" data-nb-chars="458"><span class="idea" data-nb-ref-number="26" id="idea26" data-nb-words="68" data-nb-chars="458">„Nejsem sice z&nbsp;proslavených básníků španělských, jichž podle pověsti není více než tři a&nbsp;půl, ale načrtnu ty&nbsp;verše přes jejich nesnadnost v&nbsp;skladbě; jméno má&nbsp;totiž sedmnáct písmen; kdybych napsal čtyři kastilské sloky po&nbsp;čtyřech verších, zbylo by&nbsp;jedno písmeno, napíšu-li čtyři pětiřádkové sloky, takzvané decimy nebo redondille, budou mi&nbsp;scházeti tři písmena; ale budu hleděti vynecháním písmene zahrnouti jméno Dulciney z&nbsp;Tobosa do&nbsp;čtyř kastilských veršů.“</span></p>
          <p class="chunk" data-nb-ref-number="27" data-nb-words="26" data-nb-chars="150"><span class="idea" data-nb-ref-number="27" id="idea27" data-nb-words="26" data-nb-chars="150">„Rozhodně to&nbsp;tak musí býti,“ řekl don Quijote, „neboť kdyby nebylo její jméno jasné a&nbsp;čitelné, každá žena bude mysliti, že&nbsp;verše byly složeny pro ni.“</span></p>
          <p class="chunk" data-nb-ref-number="28" data-nb-words="62" data-nb-chars="393"><span class="idea" data-nb-ref-number="28" id="idea28" data-nb-words="62" data-nb-chars="393">Umluvili se, že&nbsp;odejdou do&nbsp;světa za&nbsp;týden. Don Quijote požádal bakaláře, aby se&nbsp;o&nbsp;tom nezmiňoval před farářem, mistrem Mikulášem, neteří ani hospodyní, neboť oni jistě by&nbsp;překazili jeho odvážný a&nbsp;čestný úmysl. Carrasco přislíbiv, odešel, žádaje dona Quijota o&nbsp;zprávu týkající se&nbsp;jeho dobrých i&nbsp;zlých dobrodružství, jakmile bude moci; rozloučili se&nbsp;a&nbsp;Sancho šel uchystat vše potřebné k&nbsp;odjezdu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>