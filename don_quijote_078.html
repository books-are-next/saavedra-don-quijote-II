<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LXVIII\.o&nbsp;sviním dobrodružství dona Quijota\.">
    <meta name="apple-mobile-web-app-capable" content="yes">
    <title>KAPITOLA LXVIII.o&nbsp;sviním dobrodružství dona Quijota.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_077.html">
    <link rel="next" href="./don_quijote_079.html">
    <meta name="nb-order" content="77">
    <link rel="self" href="don_quijote_078.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-c06b7be">
    <meta name="nb-role" content="chapter">
  </head>
  <body data-nb-words="1469" data-nb-chars="8560" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_077.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="52"><span class="idea" data-nb-ref-number="1" id="idea1" data-nb-words="6" data-nb-chars="52">KAPITOLA LXVIII.o&nbsp;sviním dobrodružství dona Quijota.</span></h1>
        <p class="chunk" data-nb-ref-number="2" data-nb-words="82" data-nb-chars="480"><span class="idea" data-nb-ref-number="2" id="idea2" data-nb-words="82" data-nb-chars="480">Noc byla dost temná, neboť měsíc byl sice na&nbsp;obloze, ale nebylo ho&nbsp;vidět: paní Diana občas jde na&nbsp;procházku k&nbsp;protinožcům a&nbsp;zanechá hory v&nbsp;tmách a&nbsp;údolí v&nbsp;šeru. Don Quijote učinil zadost přirozenosti a&nbsp;vyspal se&nbsp;prvním spánkem, aniž si&nbsp;však popřál druhého. Naopak Sancho se&nbsp;druhého nedočkal, poněvadž první mu&nbsp;trval od&nbsp;večera do&nbsp;rána: v&nbsp;tom bylo patrno jeho výborné založení a&nbsp;bezstarostnost. Dona Quijota však udržovaly starosti v&nbsp;takové bezesnosti, že&nbsp;probudil Sancha a&nbsp;řekl mu:</span></p>
        <p class="chunk" data-nb-ref-number="3" data-nb-words="157" data-nb-chars="892"><span class="idea" data-nb-ref-number="3" id="idea3" data-nb-words="157" data-nb-chars="892">„Divím se, Sancho, lhostejnosti tvé povahy; představuji si, že&nbsp;jsi z&nbsp;mramoru nebo bronzu, v&nbsp;němž není pohybu ani žádného citu. Já&nbsp;bdím, když ty&nbsp;spíš; pláči, když zpíváš; omdlévám hladem z&nbsp;postu, když se&nbsp;nemůžeš hnouti ani vydechnout z&nbsp;přejedení. Dobrým sluhům náleží cítiti bolesti pánů a&nbsp;sdíleti jejich city, alespoň pro dobré zdání. Pohleď na&nbsp;jasný klid této noci na&nbsp;samotě, v&nbsp;níž se&nbsp;nalézáme a&nbsp;jež nás vybízí přerušiti spánek trochou bdění. Vstaň, při svém životě, poodejdi kousek ode mne a&nbsp;s&nbsp;dobrou myslí, směle i&nbsp;vděčně si&nbsp;dej tři sta nebo čtyři sta ran na&nbsp;účet vysvobození Dulcineina; žádám tě&nbsp;o&nbsp;to, ba&nbsp;snažně prosím, neboť se&nbsp;nechci s&nbsp;tebou dostati do&nbsp;křížku jako onehdy, věda, že&nbsp;máš těžké pěsti. A&nbsp;až si&nbsp;je&nbsp;vysázíš, strávíme zbytek noci zpěvem: já&nbsp;budu zpívati o&nbsp;svém rozloučení, ty&nbsp;o&nbsp;své věrnosti a&nbsp;tím od&nbsp;nynějška už&nbsp;počnem pastýřské povolání, které budeme provozovati v&nbsp;naší vsi.“</span></p>
        <p class="chunk" data-nb-ref-number="4" data-nb-words="53" data-nb-chars="305"><span class="idea" data-nb-ref-number="4" id="idea4" data-nb-words="53" data-nb-chars="305">„Pane,“ odpověděl Sancho, „nejsem jeptiška, abych z&nbsp;nejlepšího spánku vstával a&nbsp;bičoval se, a&nbsp;nezdá se&nbsp;mi, že&nbsp;by&nbsp;z&nbsp;bolesti po&nbsp;výprasku bylo snadno přejít k&nbsp;hudbě. Nechte mě&nbsp;spát, Milosti, a&nbsp;netrapte mě&nbsp;tím bičováním, sic mě&nbsp;přinutíte, že&nbsp;se&nbsp;nikdy nedotknu ani chlupu na&nbsp;svém kabátě, natož chlupu na&nbsp;těle.“</span></p>
        <p class="chunk" data-nb-ref-number="5" data-nb-words="57" data-nb-chars="348"><span class="idea" data-nb-ref-number="5" id="idea5" data-nb-words="57" data-nb-chars="348">„Ó duše zatvrzelá! Ó&nbsp;zbrojnoši nemilosrdný! Jak zle jsem užil chleba a&nbsp;jak špatně uvážil milosti, které jsem ti&nbsp;prokázal a&nbsp;míním ještě prokázati! Mou zásluhou ses stal vladařem a&nbsp;mou zásluhou máš naději býti záhy hrabětem nebo dosíci jiného rovnocenného titulu a&nbsp;naděje ty&nbsp;budou splněny, jen co&nbsp;uplyne tento rok, neboť ‚post tenebras spero lucem.‘“</span></p>
        <p class="chunk" data-nb-ref-number="6" data-nb-words="86" data-nb-chars="551"><span class="idea" data-nb-ref-number="6" id="idea6" data-nb-words="86" data-nb-chars="551">„Tomu nerozumím,“ odvětil Sancho; „rozumím jen tomu, že&nbsp;ve&nbsp;spánku nemám ani strachu, ani nadějí, ani trápení, ani slávychtivosti. Dobře budiž tomu, kdo vynalezl spánek, plášť, který přikrývá všechny lidské myšlenky, jídlo, jež zahání hlad, vodu, jež uháší žízeň, oheň, jenž zahřívá chlad, chládek, jenž mírní horko, všudyplatný peníz, jímž lze vše koupit, váhu a&nbsp;závaží, jež vyrovnává pasáka s&nbsp;králem a&nbsp;prosťáčka s&nbsp;mudrcem. Jedinou stránku špatnou má&nbsp;spánek, jak jsem slyšel, totiž že&nbsp;se&nbsp;podobá smrti, neboť mezi spáčem a&nbsp;mrtvým není valného rozdílu.“</span></p>
        <p class="chunk" data-nb-ref-number="7" data-nb-words="34" data-nb-chars="196"><span class="idea" data-nb-ref-number="7" id="idea7" data-nb-words="34" data-nb-chars="196">„Nikdy jsem tě&nbsp;neslyšel hovořiti, Sancho,“ řekl don Quijote, „tak uhlazeně jako nyní. Na&nbsp;tom poznávám, že&nbsp;je&nbsp;pravdivé přísloví, kterého někdy užíváš: Ne&nbsp;s&nbsp;kým jsi se&nbsp;zrodil, ale s&nbsp;kým jsi chodil.“</span></p>
        <p class="chunk" data-nb-ref-number="8" data-nb-words="38" data-nb-chars="203"><span class="idea" data-nb-ref-number="8" id="idea8" data-nb-words="38" data-nb-chars="203">„Ale hrome,“ odvětil Sancho, „teď nesypu ze&nbsp;sebe přísloví já, ale Vaší Milosti padají z&nbsp;úst po&nbsp;dvou, lépe než mně; ovšem, mezi mými a&nbsp;vašimi je&nbsp;asi ten rozdíl, že&nbsp;vaše jsou pronášena vhod a&nbsp;moje nevhod.“</span></p>
        <p class="chunk" data-nb-ref-number="9" data-nb-words="161" data-nb-chars="944"><span class="idea" data-nb-ref-number="9" id="idea9" data-nb-words="161" data-nb-chars="944">Na&nbsp;tom byli, když uslyšeli temný hluk a&nbsp;drsný hřmot rozléhající se&nbsp;po&nbsp;všech oněch údolích. Don Quijote vyskočil na&nbsp;nohy a&nbsp;chopil se&nbsp;meče a&nbsp;Sancho se&nbsp;přikrčil za&nbsp;osla chráně si&nbsp;boky svázanou zbrojí a&nbsp;sedlem svého zvířete; třásl se&nbsp;strachem a&nbsp;don Quijote byl vzrušen. Hluk rostl každým okamžikem a&nbsp;blížil se&nbsp;k&nbsp;oběma bázlivcům nebo alespoň k&nbsp;jednomu, poněvadž neohroženost druhého je&nbsp;známa. Případ byl ten, že&nbsp;nějací muži hnali k&nbsp;prodeji na&nbsp;trh přes šest set vepřů a&nbsp;putovali s&nbsp;nimi právě v&nbsp;této chvíli; hluk, chrochtání a&nbsp;kručení z&nbsp;nich šlo takové, že&nbsp;ohlušilo sluch dona Quijota a&nbsp;Sanchův a&nbsp;nepoznali, oč&nbsp;může běžet. Veliké chrochtavé stádo klusem přiběhlo a&nbsp;bez úcty k&nbsp;důstojnosti dona Quijota a&nbsp;Sanchově přelilo se&nbsp;přes oba, rozházelo ohradu Sanchovu a&nbsp;strhlo nejen dona Quijota, ale přídavkem i&nbsp;Rocinanta. Běh, chrochtání a&nbsp;rychlost, s&nbsp;níž ta&nbsp;nečistá zvířata přikvačila, rozházely po&nbsp;zemi sedlo, zbroj, osla, Rocinanta, Sancha i&nbsp;dona Quijota.</span></p>
        <p class="chunk" data-nb-ref-number="10" data-nb-words="31" data-nb-chars="169"><span class="idea" data-nb-ref-number="10" id="idea10" data-nb-words="31" data-nb-chars="169">Sancho vstal, jak jen mohl, a&nbsp;chtěl na&nbsp;svém pánovi meč, že&nbsp;prý zabije půl tuctu těch nafoukaných a&nbsp;hrubiánských vepřů: neboť už&nbsp;poznal, o&nbsp;koho běží. Don Quijote mu&nbsp;řekl:</span></p>
        <p class="chunk" data-nb-ref-number="11" data-nb-words="26" data-nb-chars="177"><span class="idea" data-nb-ref-number="11" id="idea11" data-nb-words="26" data-nb-chars="177">„Nech je&nbsp;být, příteli; tato potupa je&nbsp;pokáním za&nbsp;můj hřích; je&nbsp;spravedlivým trestem nebes, aby přemoženého potulného rytíře sežrali šakalové, upíchaly vosy a&nbsp;potlapala prasata.“</span></p>
        <p class="chunk" data-nb-ref-number="12" data-nb-words="75" data-nb-chars="448"><span class="idea" data-nb-ref-number="12" id="idea12" data-nb-words="75" data-nb-chars="448">„To je&nbsp;asi také trestem nebeským,“ odpověděl Sancho, „štípou-li zbrojnoše přemožených rytířů mouchy, žerou-li je&nbsp;vši a&nbsp;týrá-li je&nbsp;hlad. Kdybychom my&nbsp;zbrojnoši byli syny rytířů, jimž sloužíme, nebo jejich blízkými příbuznými, bylo by&nbsp;v&nbsp;pořádku, kdyby nás stíhal trest za&nbsp;jejich hříchy až&nbsp;do&nbsp;čtvrtého kolena; ale co&nbsp;mají společného Panzové s&nbsp;Quijoty? Teď si&nbsp;však znovu lehněme a&nbsp;prospěme to&nbsp;málo, co&nbsp;zbývá z&nbsp;noci, a&nbsp;až Bůh dá&nbsp;světlo, bude nám dobře.“</span></p>
        <p class="chunk" data-nb-ref-number="13" data-nb-words="46" data-nb-chars="261"><span class="idea" data-nb-ref-number="13" id="idea13" data-nb-words="46" data-nb-chars="261">„Spi si, Sancho,“ odvětil don Quijote, „neboť ty&nbsp;ses k&nbsp;spaní narodil; já, který jsem se&nbsp;zrodil, abych bděl, po&nbsp;dobu, která do&nbsp;dne schází, popřeji volného běhu svým myšlenkám a&nbsp;ukonejším je&nbsp;madrigalem, který jsem dnes v&nbsp;noci bez tvého vědomí složil v&nbsp;své hlavě.“</span></p>
        <p class="chunk" data-nb-ref-number="14" data-nb-words="28" data-nb-chars="158"><span class="idea" data-nb-ref-number="14" id="idea14" data-nb-words="28" data-nb-chars="158">„Mně se&nbsp;zdá,“ na&nbsp;to&nbsp;Sancho, „že myšlenky, které vedou k&nbsp;skládání veršíků, nemohou být valné; veršujte si, Milosti, jak chcete, a&nbsp;já se&nbsp;vyspím, jak budu moci.“</span></p>
        <p class="chunk" data-nb-ref-number="15" data-nb-words="25" data-nb-chars="132"><span class="idea" data-nb-ref-number="15" id="idea15" data-nb-words="25" data-nb-chars="132">Načež roztáhnuv se&nbsp;po&nbsp;vůli po&nbsp;zemi skrčil se&nbsp;a&nbsp;usnul, jako by&nbsp;ho&nbsp;do&nbsp;vody hodil, aniž ho&nbsp;probouzely dluhy, ručení nebo nějaká bolest.</span></p>
        <p class="chunk" data-nb-ref-number="16" data-nb-words="22" data-nb-chars="138"><span class="idea" data-nb-ref-number="16" id="idea16" data-nb-words="22" data-nb-chars="138">Don Quijote opřen o&nbsp;peň buku či&nbsp;korkovníku (Cide Hamete neurčuje blíž, jaký to&nbsp;byl strom) zazpíval takto doprovázeje se&nbsp;vlastními vzdechy:</span></p>
        <p class="chunk" data-nb-ref-number="17" data-nb-words="20" data-nb-chars="117"><em><span class="idea" data-nb-ref-number="17" id="idea17" data-nb-words="3" data-nb-chars="26">„Kdykoliv; lásko, pomyslím<br></span>
<span class="idea" data-nb-ref-number="18" id="idea18" data-nb-words="5" data-nb-chars="33">na&nbsp;bolestné strasti, jež působíš,<br></span>
<span class="idea" data-nb-ref-number="19" id="idea19" data-nb-words="6" data-nb-chars="28">toužím, by&nbsp;smrt vzala mě&nbsp;již<br></span>
<span class="idea" data-nb-ref-number="20" id="idea20" data-nb-words="6" data-nb-chars="30">a&nbsp;byla tak muk mých ukončením.</span></em></p>
        <p class="chunk" data-nb-ref-number="18" data-nb-words="23" data-nb-chars="120"><em><span class="idea" data-nb-ref-number="21" id="idea21" data-nb-words="5" data-nb-chars="28">Avšak když krok ten nastává,<br></span>
<span class="idea" data-nb-ref-number="22" id="idea22" data-nb-words="6" data-nb-chars="35">jímž v&nbsp;přístavu smrti loď přistane,<br></span>
<span class="idea" data-nb-ref-number="23" id="idea23" data-nb-words="6" data-nb-chars="30">radost zas nová ve&nbsp;mně vzplane<br></span>
<span class="idea" data-nb-ref-number="24" id="idea24" data-nb-words="6" data-nb-chars="27">a&nbsp;vzepře se&nbsp;život i&nbsp;odvaha.</span></em></p>
        <p class="chunk" data-nb-ref-number="19" data-nb-words="22" data-nb-chars="107"><em><span class="idea" data-nb-ref-number="25" id="idea25" data-nb-words="4" data-nb-chars="21">Život mě&nbsp;takto zabíjí<br></span>
<span class="idea" data-nb-ref-number="26" id="idea26" data-nb-words="6" data-nb-chars="27">a&nbsp;naopak smrt žíti mě&nbsp;nutí:<br></span>
<span class="idea" data-nb-ref-number="27" id="idea27" data-nb-words="5" data-nb-chars="24">divné hře té&nbsp;bez vyhnutí<br></span>
<span class="idea" data-nb-ref-number="28" id="idea28" data-nb-words="7" data-nb-chars="35">jsem na&nbsp;pospas dán, jí&nbsp;bídně žiji.“</span></em></p>
        <p class="chunk" data-nb-ref-number="20" data-nb-words="25" data-nb-chars="163"><span class="idea" data-nb-ref-number="29" id="idea29" data-nb-words="25" data-nb-chars="163">Každý z&nbsp;těchto veršů provázel mnoha vzdechy a&nbsp;nemálo slzami, jak se&nbsp;slušelo pro toho, jehož srdce tesknilo naplněno bolestí nad porážkou a&nbsp;vzdáleností Dulcineinou.</span></p>
        <p class="chunk" data-nb-ref-number="21" data-nb-words="128" data-nb-chars="731"><span class="idea" data-nb-ref-number="30" id="idea30" data-nb-words="128" data-nb-chars="731">Zatím nastal den, slunce zamířilo svými paprsky Sanchovi do&nbsp;očí, ten procitl a&nbsp;protáhl se&nbsp;otřásaje se&nbsp;a&nbsp;napínaje lenivé údy; pohlédl na&nbsp;spoušť, již způsobily svině v&nbsp;jeho zásobárně, a&nbsp;proklel stádo i&nbsp;ostatní. Nakonec se&nbsp;oba znovu dali na&nbsp;počatou svou cestu, a&nbsp;když se&nbsp;odpoledne chýlilo ke&nbsp;konci, spatřili, že&nbsp;se&nbsp;proti nim blíží asi deset jezdců a&nbsp;čtyři nebo pět pěších. Srdce dona Quijota poskočilo a&nbsp;Sanchovo se&nbsp;zděsilo, neboť přicházející lidé měli kopí, štíty a&nbsp;vypadali jako do&nbsp;bitvy. Don Quijote se&nbsp;obrátil k&nbsp;Sanchovi a&nbsp;řekl: „Sancho, kdybych mohl provozovati své vojenské povolání a&nbsp;můj slib mi&nbsp;nevázal paže, tuto výpravu, která se&nbsp;k&nbsp;nám blíží, bych slupl na&nbsp;posezení; ale je&nbsp;možné, že&nbsp;je&nbsp;to&nbsp;něco jiného, než čeho se&nbsp;bojíme.“</span></p>
        <p class="chunk" data-nb-ref-number="22" data-nb-words="108" data-nb-chars="608"><span class="idea" data-nb-ref-number="31" id="idea31" data-nb-words="108" data-nb-chars="608">Zatím jezdci dojeli, zvedli kopí, beze slova obklopili dona Quijota a&nbsp;napřáhli mu&nbsp;kopí na&nbsp;záda i&nbsp;prsa hrozíce mu&nbsp;smrtí. Jeden z&nbsp;pěšáků položil prst na&nbsp;ústa na&nbsp;znamení, aby mlčel, chopil se&nbsp;uzdy Rocinantovy a&nbsp;odvedl jej ze&nbsp;silnice; ostatní pěšáci ženouce před sebou Sancha i&nbsp;osla, všichni za&nbsp;zázračného mlčení, dali se&nbsp;za&nbsp;tím, který vedl dona Quijota; rytíř se&nbsp;chtěl dvakrát nebo třikrát zeptat, kam ho&nbsp;odvádějí a&nbsp;co chtějí, ale sotva hnul rty, už&nbsp;mu&nbsp;je&nbsp;zavíraly hroty kopí. Sanchovi se&nbsp;vedlo stejně: sotva jevil chuť promluvit, jeden z&nbsp;pěších jej píchl bodákem a&nbsp;stejně i&nbsp;osla, jako by&nbsp;byl chtěl také mluvit.</span></p>
        <p class="chunk" data-nb-ref-number="23" data-nb-words="19" data-nb-chars="112"><span class="idea" data-nb-ref-number="32" id="idea32" data-nb-words="19" data-nb-chars="112">Snesla se&nbsp;noc, přidali do&nbsp;kroku a&nbsp;v&nbsp;obou zajatcích vzrostl strach, obzvláště když uslyšeli, že&nbsp;jim občas říkají:</span></p>
        <p class="chunk" data-nb-ref-number="24" data-nb-words="15" data-nb-chars="134"><span class="idea" data-nb-ref-number="33" id="idea33" data-nb-words="15" data-nb-chars="134">„Hýbejte se, troglodyti! Mlčte, barbaři! Táhněte, lidožrouti! Nebrečte, Skyti! Nevykulujte oči, raubířští Polyfémi, masožraví dravci!“</span></p>
        <p class="chunk" data-nb-ref-number="25" data-nb-words="67" data-nb-chars="359"><span class="idea" data-nb-ref-number="34" id="idea34" data-nb-words="67" data-nb-chars="359">A&nbsp;ještě jinými jmény těmto podobnými mučili sluch ubohého pána a&nbsp;sluhy. Sancho si&nbsp;u&nbsp;sebe říkal cestou: „My že&nbsp;jsme volovití? My&nbsp;že&nbsp;jsme kamnáři a&nbsp;žrouti! My&nbsp;že&nbsp;jsme feny, na&nbsp;které se&nbsp;volá ‚Tu máš, na‘? Ta&nbsp;jména se&nbsp;mi&nbsp;nelíbí, nedobrý vítr fouká a&nbsp;všechno neštěstí na&nbsp;nás dopadá najednou jako na&nbsp;psa hůl; a&nbsp;kéž skončí toto nešťastné dobrodružství jen tou holí!“</span></p>
        <p class="chunk" data-nb-ref-number="26" data-nb-words="36" data-nb-chars="204"><span class="idea" data-nb-ref-number="35" id="idea35" data-nb-words="36" data-nb-chars="204">Don Quijote jel omámen, aniž mohl vším svým rozmyslem uhodnout, co&nbsp;znamenají ta&nbsp;jména plná urážlivosti, která jim dávají a&nbsp;ze kterých mu&nbsp;bylo jasno, že&nbsp;nelze čekat nic dobrého, ale lze se&nbsp;bát mnoha zlého.</span></p>
        <p class="chunk" data-nb-ref-number="27" data-nb-words="20" data-nb-chars="117"><span class="idea" data-nb-ref-number="36" id="idea36" data-nb-words="20" data-nb-chars="117">Téměř o&nbsp;hodině z&nbsp;půlnoci přijeli do&nbsp;zámku, v&nbsp;němž don Quijote dobře poznal zámek vévodův, kde před nedávnem pobývali.</span></p>
        <p class="chunk" data-nb-ref-number="28" data-nb-words="33" data-nb-chars="165"><span class="idea" data-nb-ref-number="37" id="idea37" data-nb-words="33" data-nb-chars="165">„Bůh mi&nbsp;pomoz,“ řekl si, jakmile poznal místo, „co to&nbsp;jen bude? V&nbsp;tomto domě je&nbsp;přece vše dvornost a&nbsp;dobré chování! Ale poraženým dobré se&nbsp;mění v&nbsp;zlé a&nbsp;zlé v&nbsp;horší.“</span></p>
        <p class="chunk" data-nb-ref-number="29" data-nb-words="26" data-nb-chars="169"><span class="idea" data-nb-ref-number="38" id="idea38" data-nb-words="26" data-nb-chars="169">Vstoupili na&nbsp;hlavní zámecké nádvoří a&nbsp;spatřili, že&nbsp;je&nbsp;ozdobeno a&nbsp;vypraveno způsobem, který zvýšil jejich údiv a&nbsp;zdvojnásobil strach, jak se&nbsp;uvidí v&nbsp;následující kapitole.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_079.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>