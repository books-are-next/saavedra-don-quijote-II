<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XIV\.pokračující v&nbsp;líčení dobrodružství Lesního rytíře\.">
    <meta name="apple-mobile-web-app-capable" content="yes">
    <title>KAPITOLA XIV.pokračující v&nbsp;líčení dobrodružství Lesního rytíře.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_021.html">
    <link rel="next" href="./don_quijote_023.html">
    <meta name="nb-order" content="21">
    <link rel="self" href="don_quijote_022.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-e73fd7f">
    <meta name="nb-role" content="chapter">
  </head>
  <body data-nb-words="2827" data-nb-chars="17152" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="63"><span class="idea" data-nb-ref-number="1" id="idea1" data-nb-words="7" data-nb-chars="63">KAPITOLA XIV.pokračující v&nbsp;líčení dobrodružství Lesního rytíře.</span></h1>
        <p class="chunk" data-nb-ref-number="2" data-nb-words="17" data-nb-chars="117"><span class="idea" data-nb-ref-number="2" id="idea2" data-nb-words="17" data-nb-chars="117">Mimo jiné řeči dona Quijota s&nbsp;Lesním rytířem vyprávění zaznamenává příběh, který Lesní rytíř vyprávěl donu Quijotovi:</span></p>
        <p class="chunk" data-nb-ref-number="3" data-nb-words="97" data-nb-chars="602"><span class="idea" data-nb-ref-number="3" id="idea3" data-nb-words="97" data-nb-chars="602">„Přál bych si, pane rytíři, abyste věděl, že&nbsp;můj vlastní osud nebo lépe moje vlastní vůle mě&nbsp;přinutila, abych miloval nevyrovnatelnou Casildeu z&nbsp;Vandalie; nevyrovnatelnou proto, že&nbsp;žádná žena se&nbsp;jí&nbsp;nevyrovná ani růstem, ani původem, ani krásou. Tato Casildea odměnila moje dobré úmysly a&nbsp;počestnou touhu tím, že&nbsp;mě&nbsp;posílala jako macecha Heraklea do&nbsp;různých nebezpečí, a&nbsp;jakmile jsem dokončil nějaký čin, uložila mi&nbsp;jiný se&nbsp;slibem, že&nbsp;jeho ukončení bude také koncem mé&nbsp;marné touhy; ale moje námaha vyrostla nekonečně a&nbsp;nevím skutečně, který ten úkol bude poslední a&nbsp;zároveň i&nbsp;počátkem naplnění mé&nbsp;touhy.</span></p>
        <p class="chunk" data-nb-ref-number="4" data-nb-words="130" data-nb-chars="745"><span class="idea" data-nb-ref-number="4" id="idea4" data-nb-words="130" data-nb-chars="745">Jednou mi&nbsp;rozkázala, abych vyzval slavnou, statečnou a&nbsp;silnou Giraldu, obryni v&nbsp;Seville, která, ač&nbsp;mocná a&nbsp;pevná jako z&nbsp;bronzu a&nbsp;ač se&nbsp;z&nbsp;místa nehýbá, je&nbsp;přece nejnestálejší ženou na&nbsp;světě. Přišed, viděv a&nbsp;zvítěziv nad ní, přinutil jsem ji, aby bez hnutí stála, neboť po&nbsp;celý týden vál silný severní vítr. Jiný její rozkaz zněl, abych zvážil staré, kamenné, nesmírné Býky Guisandovy, práce, kterou by&nbsp;měl spíše dělati nádeník nežli rytíř. Jindy mi&nbsp;poručila, abych skočil do&nbsp;propasti Cabra&nbsp;– nebezpečí to&nbsp;bylo úžasné a&nbsp;strašné&nbsp;– a&nbsp;abych ji&nbsp;zpravil o&nbsp;tom, co&nbsp;je&nbsp;v&nbsp;té tmavé hlubině skryto. Přinutil jsem Giraldu ke&nbsp;klidu, zvážil Býky Guisandovy a&nbsp;vypátral jsem taje propasti, ale moje naděje jsou zklamány a&nbsp;její rozkazy a&nbsp;nechuť ke&nbsp;mně žijí stále.</span></p>
        <p class="chunk" data-nb-ref-number="5" data-nb-words="103" data-nb-chars="636"><span class="idea" data-nb-ref-number="5" id="idea5" data-nb-words="103" data-nb-chars="636">Poslední její přání se&nbsp;týkalo rytířů potulných, které mám přinutiti k&nbsp;prohlášení, že&nbsp;ona je&nbsp;nejkrásnější a&nbsp;já nejstatečnější a&nbsp;nejzamilovanější rytíř světa; procestoval jsem větší část Španělska a&nbsp;zvítězil nad četnými rytíři, kteří se&nbsp;mnou nechtěli souhlasiti; největší význam však má, že&nbsp;jsem přemohl v&nbsp;souboji slavného rytíře dona Quijota de&nbsp;la&nbsp;Mancha a&nbsp;donutil jej k&nbsp;přiznání, že&nbsp;moje Casildea jest krásnější než jeho Dulcinea, a&nbsp;myslím, že&nbsp;získav toto vítězství zvítězil jsem též u&nbsp;ostatních rytířů světa, neboť pověst vypráví, že&nbsp;don Quijote porazil všechny. Já&nbsp;jsem přemohl jeho a&nbsp;tím celá jeho sláva, čest a&nbsp;odvaha přešla na&nbsp;mne.</span></p>
        <p class="chunk" data-nb-ref-number="6" data-nb-words="13" data-nb-chars="69"><em><span class="idea" data-nb-ref-number="6" id="idea6" data-nb-words="7" data-nb-chars="34">Tím věru více cti je&nbsp;ve&nbsp;vítězství,<br></span>
<span class="idea" data-nb-ref-number="7" id="idea7" data-nb-words="6" data-nb-chars="35">v&nbsp;čím větší přemožený chodil slávě.</span></em></p>
        <p class="chunk" data-nb-ref-number="7" data-nb-words="11" data-nb-chars="68"><span class="idea" data-nb-ref-number="8" id="idea8" data-nb-words="11" data-nb-chars="68">Tak mi&nbsp;jsou již přičteny nespočetné velké výkony toho dona Quijota.“</span></p>
        <p class="chunk" data-nb-ref-number="8" data-nb-words="33" data-nb-chars="181"><span class="idea" data-nb-ref-number="9" id="idea9" data-nb-words="33" data-nb-chars="181">Don Quijote užaslý poslouchal Lesního rytíře a&nbsp;chtěl ho&nbsp;již již upozornit, že&nbsp;se&nbsp;mýlí, ba&nbsp;že&nbsp;lže; ale ovládl se, chtěje jej přinutiti, aby sám doznal svoji lež, a&nbsp;proto klidně řekl:</span></p>
        <p class="chunk" data-nb-ref-number="9" data-nb-words="40" data-nb-chars="235"><span class="idea" data-nb-ref-number="10" id="idea10" data-nb-words="40" data-nb-chars="235">„Nepochybuji o&nbsp;tom, že&nbsp;Vaše Milost zvítězila nad většinou potulných rytířů Španělska i&nbsp;světa, ale pochybuji, že&nbsp;byste byl zvítězil nad donem Quijotem de&nbsp;la&nbsp;Mancha; byl to&nbsp;snad někdo jiný, jemu velmi podobný, ač&nbsp;se&nbsp;mu&nbsp;jich podobá málo.“</span></p>
        <p class="chunk" data-nb-ref-number="10" data-nb-words="99" data-nb-chars="651"><span class="idea" data-nb-ref-number="11" id="idea11" data-nb-words="99" data-nb-chars="651">„Zapřísahám vás,“ odpověděl Lesní rytíř, „že jsem zápasil s&nbsp;donem Quijotem a&nbsp;přemohl jej a&nbsp;podrobil. Je&nbsp;to&nbsp;vysoký muž, vyhublý v&nbsp;obličeji, dlouhých údů, snědý, s&nbsp;prošedlým vlasem, orlím, trochu křivým nosem a&nbsp;černými, dlouhými, svislými kníry; na&nbsp;výpravách, kde je&nbsp;nazýván Rytířem Smutné Postavy ho&nbsp;doprovází zbrojnoš, jakýsi sedlák, Sancho Panza. Tiskne koleny výborného koně Rocinanta a&nbsp;jeho láskou je&nbsp;Dulcinea z&nbsp;Tobosa, dříve nazývaná Aldonza Lorenzová, jako moje, kterou, poněvadž její jméno jest Casilda a&nbsp;pochází z&nbsp;Andalucie, nazývám Casildeou z&nbsp;Vandalie. To&nbsp;snad dostačí, abyste mi&nbsp;uvěřil; jestliže ne, můj meč dokáže přesvědčit nedůvěru samu.“</span></p>
        <p class="chunk" data-nb-ref-number="11" data-nb-words="147" data-nb-chars="888"><span class="idea" data-nb-ref-number="12" id="idea12" data-nb-words="147" data-nb-chars="888">„Uklidněte se, pane rytíři,“ odpověděl don Quijote, „a vyslechněte, co&nbsp;povím. Don Quijote, o&nbsp;kterém mluvíte, jest mým nejlepším přítelem, kterého pokládám za&nbsp;své druhé já, a&nbsp;z&nbsp;vašeho určitého a&nbsp;podrobného líčení vysvítá, že&nbsp;jste jej jistě přemohl; ale vidím přece vlastníma očima a&nbsp;hmatám rukama, že&nbsp;je&nbsp;vyloučeno, aby to&nbsp;byl on; ovšem stíhá ho&nbsp;množství kouzelníků, hlavně jeden, je&nbsp;tedy možné, že&nbsp;některý z&nbsp;nich vzal na&nbsp;sebe jeho podobu a&nbsp;nechal se&nbsp;přemoci, aby zničil jeho slávu, již rozšířil po&nbsp;celém světě svými velkolepými příhodami; na&nbsp;důkaz toho vězte, že&nbsp;jeho nepřátelé-kouzelníci před dvěma dny proměnili sličnou a&nbsp;vznešenou Dulcineu z&nbsp;Tobosa v&nbsp;ošk­livou a&nbsp;hrubou vesničanku, a&nbsp;tak snad proměnili i&nbsp;dona Quijota; není-li vám dostatečným důkazem moje tvrzení, říkám vám, že&nbsp;jsem don Quijote sám a&nbsp;tento don Quijote vám svou zbraní pěšky nebo koňmo, jak je&nbsp;vám libo, dokáže pravdu.“</span></p>
        <p class="chunk" data-nb-ref-number="12" data-nb-words="14" data-nb-chars="101"><span class="idea" data-nb-ref-number="13" id="idea13" data-nb-words="14" data-nb-chars="101">Při této řeči uchopil jílec meče vyčkávaje rozhodnutí Lesního rytíře, který odpověděl klidným hlasem:</span></p>
        <p class="chunk" data-nb-ref-number="13" data-nb-words="68" data-nb-chars="416"><span class="idea" data-nb-ref-number="14" id="idea14" data-nb-words="68" data-nb-chars="416">„Kdo správně platí, neobává se&nbsp;o&nbsp;zástavy; ten, kdo nad vámi, pane done Quijote, zvítězil, když jste byl proměněn, může doufati, že&nbsp;vás přemůže také ve&nbsp;vaší skutečné podobě; není však hodno rytířů, aby svoje spory vyřizovali zbraní potmě jako lupiči a&nbsp;ničemové, počkáme do&nbsp;rána, aby slunce spatřilo náš zápas, a&nbsp;podmínkou bude, že&nbsp;přemožený se&nbsp;podrobí a&nbsp;vyplní každý rozkaz vítězův, pokud bude ovšem důstojný rytíře.“</span></p>
        <p class="chunk" data-nb-ref-number="14" data-nb-words="8" data-nb-chars="58"><span class="idea" data-nb-ref-number="15" id="idea15" data-nb-words="8" data-nb-chars="58">„Schvaluji tento návrh i&nbsp;podmínku,“ odpověděl don Quijote.</span></p>
        <p class="chunk" data-nb-ref-number="15" data-nb-words="74" data-nb-chars="444"><span class="idea" data-nb-ref-number="16" id="idea16" data-nb-words="74" data-nb-chars="444">Po&nbsp;tomto ujednání odešli na&nbsp;místo, kde byli jejich zbrojnoši, a&nbsp;našli je&nbsp;pohříženy do&nbsp;spánku, jak je&nbsp;sen zastal. Vzbudili je&nbsp;a&nbsp;rozkázali jim, aby připravili koně, že&nbsp;časně zrána oba podstoupí krvavý a&nbsp;nevídaný zápas. Tato zpráva omráčila a&nbsp;poděsila Sancha, obávajícího se&nbsp;o&nbsp;svého pána, neboť zbrojnoš Lesního rytíře mu&nbsp;vylíčil mnoho hrdinských činů svého pána. Zbrojnoši mlčky odešli hledat koně, neboť tito i&nbsp;osel už&nbsp;se&nbsp;poznali a&nbsp;byli pospolu.</span></p>
        <p class="chunk" data-nb-ref-number="16" data-nb-words="40" data-nb-chars="254"><span class="idea" data-nb-ref-number="17" id="idea17" data-nb-words="40" data-nb-chars="254">Cestou řekl Lesní zbrojnoš Sanchovi: „Vězte, bratře, že&nbsp;není zvykem, aby zbrojnoši v&nbsp;Andalucii přihlíželi klidně zápasu svých ochránců; říkám vám to&nbsp;proto, že&nbsp;nezbývá, než abychom se&nbsp;také bili a&nbsp;dělali ze&nbsp;sebe třísky, zatímco naši rytíři budou zápasiti.“</span></p>
        <p class="chunk" data-nb-ref-number="17" data-nb-words="106" data-nb-chars="650"><span class="idea" data-nb-ref-number="18" id="idea18" data-nb-words="106" data-nb-chars="650">„Tento zvyk, pane zbrojnoši,“ řekl Sancho, „je snad rozšířen mezi rváči a&nbsp;zákeřníky, ale pro zbrojnoše potulných rytířů se&nbsp;to&nbsp;nehodí; můj pán nikdy nemluvil o&nbsp;podobném zvyku a&nbsp;zná zákony potulných rytířů jako Otčenáš. A&nbsp;i kdyby tomu tak bylo a&nbsp;bylo vskutku zákonem, že&nbsp;zbrojnoši musí zápasit, když se&nbsp;jejich velitelé bijí, nedodržím toto nařízení a&nbsp;zaplatím raději pokutu, určenou mírumilovným zbrojnošům; jsem jist, že&nbsp;to&nbsp;dvě libry vosku spraví a&nbsp;ty nebudou státi ani tolik, kolik bych musil zaplatit za&nbsp;cupaninu na&nbsp;vyléčení hlavy, kterou vidím už&nbsp;rozbitou a&nbsp;rozštípnutou vedví. Nemohu také bojovati, poněvadž nemám a&nbsp;nikdy jsem v&nbsp;životě neměl meč.“</span></p>
        <p class="chunk" data-nb-ref-number="18" data-nb-words="28" data-nb-chars="167"><span class="idea" data-nb-ref-number="19" id="idea19" data-nb-words="28" data-nb-chars="167">„Tomu lze odpomoci,“ pravil Lesní zbrojnoš, „mám tu&nbsp;dva plátěné pytle, stejně veliké, chopte se&nbsp;jednoho a&nbsp;já druhého a&nbsp;můžeme se&nbsp;bít pytli, tedy zbraní úplně stejnou.“</span></p>
        <p class="chunk" data-nb-ref-number="19" data-nb-words="13" data-nb-chars="95"><span class="idea" data-nb-ref-number="20" id="idea20" data-nb-words="13" data-nb-chars="95">„S&nbsp;tím souhlasím,“ pochvaloval si&nbsp;Sancho, „neboť takovým zápasem se&nbsp;vyprášíme, ale neporaníme.“</span></p>
        <p class="chunk" data-nb-ref-number="20" data-nb-words="36" data-nb-chars="217"><span class="idea" data-nb-ref-number="21" id="idea21" data-nb-words="36" data-nb-chars="217">„To myslím zcela jinak,“ odpověděl druhý, „neboť do&nbsp;těch pytlíků, aby je&nbsp;vítr neodnesl, nasypeme hladkých oblázků v&nbsp;obou stejně těžkých a&nbsp;tak se&nbsp;budeme bít, aniž jeden druhého zkrátí v&nbsp;jeho právech nebo zbaví výhody.“</span></p>
        <p class="chunk" data-nb-ref-number="21" data-nb-words="83" data-nb-chars="475"><span class="idea" data-nb-ref-number="22" id="idea22" data-nb-words="83" data-nb-chars="475">„Matičko nebeská!“ zvolal Sancho. „Podívejme se, jakými kožišinkami a&nbsp;bavlnou chce naplnit pytlíky, abychom si&nbsp;nerozsekali hlavy na&nbsp;cucky a&nbsp;kosti na&nbsp;padrť. Ale i&nbsp;kdybyste je&nbsp;nacpal hedvábím, pamatujte si, že&nbsp;se&nbsp;bít nebudu; ať&nbsp;zápasí naši pánové a&nbsp;perou se&nbsp;ve&nbsp;zdraví, ale my&nbsp;pijme a&nbsp;jezme, neboť čas to&nbsp;už&nbsp;zařídí, aby nám život ukončil, a&nbsp;proto ještě není nutné, abychom sami vymýšleli způsob, jak jej zkrátit, než sám dospěje až&nbsp;k&nbsp;cíli; raději ať&nbsp;život skončí, až&nbsp;se&nbsp;naplní.“</span></p>
        <p class="chunk" data-nb-ref-number="22" data-nb-words="9" data-nb-chars="50"><span class="idea" data-nb-ref-number="23" id="idea23" data-nb-words="9" data-nb-chars="50">„Přece však bychom se&nbsp;měli bíti aspoň půl hodiny.“</span></p>
        <p class="chunk" data-nb-ref-number="23" data-nb-words="38" data-nb-chars="204"><span class="idea" data-nb-ref-number="24" id="idea24" data-nb-words="38" data-nb-chars="204">„Ale ne,“ odpověděl Sancho, „nebudu tak nevychovaný a&nbsp;nevděčný, abych zápasil a&nbsp;třebas i&nbsp;málo s&nbsp;tím, s&nbsp;nímž jsem hodoval; nehněvám se, ani nejsem rozzuřen, a&nbsp;tak proč bych se&nbsp;rval jen tak pro nic za&nbsp;nic?“</span></p>
        <p class="chunk" data-nb-ref-number="24" data-nb-words="28" data-nb-chars="170"><span class="idea" data-nb-ref-number="25" id="idea25" data-nb-words="28" data-nb-chars="170">„V&nbsp;tom vám pomohu,“ pravil Lesní zbrojnoš; „před zápasem uštědřím hezky Vaší Milosti dva tři políčky, až&nbsp;sebou praštíte, a&nbsp;ať spíte jako zabitý, vzbudím ve&nbsp;vás zuřivost.“</span></p>
        <p class="chunk" data-nb-ref-number="25" data-nb-words="130" data-nb-chars="686"><span class="idea" data-nb-ref-number="26" id="idea26" data-nb-words="130" data-nb-chars="686">„Však já&nbsp;si&nbsp;také vím rady,“ řekl Sancho, „a ta&nbsp;mi&nbsp;dostačí: uchopím nějaký klacek, a&nbsp;až ve&nbsp;mně Vaše Milost roznítí zuřivost, přetáhnu ji&nbsp;několikrát klackem, až&nbsp;uspím nadobro váš hněv tak, že&nbsp;se&nbsp;vzbudí leda až&nbsp;na&nbsp;věčnosti, kde se&nbsp;dovíte, že&nbsp;si&nbsp;nenechám nic líbit. Ať&nbsp;se&nbsp;každý stará o&nbsp;své a&nbsp;nejlepší by&nbsp;bylo, aby nechal hněv druhého na&nbsp;pokoji, nikdo neví, co&nbsp;se&nbsp;ve&nbsp;druhém skrývá, a&nbsp;mnohdy si&nbsp;někdo jde pro vlnu a&nbsp;vrátí se&nbsp;ostříhaný. Pánbůh posvětil mír a&nbsp;zažehnal vády a&nbsp;někdy i&nbsp;kočka se&nbsp;stane lvem, když ji&nbsp;týráme a&nbsp;trápíme, a&nbsp;nikdo neví, čím bych se&nbsp;stal já, chlap; tím vám dávám na&nbsp;srozuměnou, Vaše Milosti pane zbrojnoši, že&nbsp;se&nbsp;na&nbsp;vaši hlavu sesype všecko zlo, co&nbsp;naše rvačka přinese.“</span></p>
        <p class="chunk" data-nb-ref-number="26" data-nb-words="10" data-nb-chars="69"><span class="idea" data-nb-ref-number="27" id="idea27" data-nb-words="10" data-nb-chars="69">„Nuže dobrá,“ odpověděl Lesní zbrojnoš, „uvidíme, jen až&nbsp;se&nbsp;rozední.“</span></p>
        <p class="chunk" data-nb-ref-number="27" data-nb-words="142" data-nb-chars="898"><span class="idea" data-nb-ref-number="28" id="idea28" data-nb-words="142" data-nb-chars="898">Vtom tisíce krásných ptáčků začalo zpívati tak, jako by&nbsp;vítalo veselými hlasy probouzející se&nbsp;jitro, které sklepávajíc z&nbsp;vlasů množství perel ukazovalo svou sličnou tvář v&nbsp;oknech východu; tráva svlažena svěží vláhou vypadala, jako by&nbsp;z&nbsp;ní pršely droboučké a&nbsp;bílé perličky, z&nbsp;vrb stékala vonná mana, prameny zurčely, potůčky bublaly, lesy jásaly a&nbsp;luka příchodem slunce byla krásnější. Prvním předmětem v&nbsp;nastalém šeru, který mohl Sancho zpozorovati, byl nos Lesního zbrojnoše, ohromný, zaclánějící skoro celé tělo. Pověst vypráví, že&nbsp;byl neobyčejně velký, uprostřed zahnutý, s&nbsp;bradavicemi, a&nbsp;nafialovělý jako lilek; přečníval mu&nbsp;na&nbsp;dva prsty přes ústa a&nbsp;tak ohyzdil velkostí, barvou, bradavicemi a&nbsp;křivostí jeho celý obličej, že&nbsp;se&nbsp;pod Sanchem, když jej spatřil, chvěly nohy i&nbsp;ruce jako děcku při psotníku a&nbsp;v&nbsp;duchu si&nbsp;umínil, že&nbsp;si&nbsp;raději dá&nbsp;líbiti dvě stě políčků, než by&nbsp;rozzuřil takovou obludu.</span></p>
        <p class="chunk" data-nb-ref-number="28" data-nb-words="65" data-nb-chars="391"><span class="idea" data-nb-ref-number="29" id="idea29" data-nb-words="65" data-nb-chars="391">Don Quijote se&nbsp;podíval na&nbsp;svého soupeře a&nbsp;poznal, že&nbsp;již spustil hledí, takže neviděl jeho tvář; ale všiml si, že&nbsp;není příliš velký, ale složitý. Přes brnění měl kabát z&nbsp;jemného zlatohlavu, ozdobený malými, třpytivými zrcátky, a&nbsp;vyhlížel v&nbsp;tom velmi vznešeně a&nbsp;malebně; helmu měl ozdobenu množstvím zeleného, žlutého a&nbsp;bílého peří a&nbsp;kopí opřené o&nbsp;strom bylo silné, s&nbsp;dlouhým ocelovým hrotem.</span></p>
        <p class="chunk" data-nb-ref-number="29" data-nb-words="24" data-nb-chars="148"><span class="idea" data-nb-ref-number="30" id="idea30" data-nb-words="24" data-nb-chars="148">Z&nbsp;toho všeho don Quijote usoudil, že&nbsp;jest velmi silný, ale přesto neměl strach jako Sancho Panza; naopak pravil s&nbsp;velkou odvahou Zrcadlovému rytíři:</span></p>
        <p class="chunk" data-nb-ref-number="30" data-nb-words="25" data-nb-chars="180"><span class="idea" data-nb-ref-number="31" id="idea31" data-nb-words="25" data-nb-chars="180">„Nepřemohla-li vaše touha po&nbsp;boji vaši zdvořilost, žádám vás, pane rytíři, pozvedněte poněkud hledí, abych mohl posouditi, vyrovná-li se&nbsp;váš obličej krásou vašemu úpravnému oděvu.“</span></p>
        <p class="chunk" data-nb-ref-number="31" data-nb-words="49" data-nb-chars="313"><span class="idea" data-nb-ref-number="32" id="idea32" data-nb-words="49" data-nb-chars="313">„Ať jste v&nbsp;tomto boji vítězem, nebo poraženým,“ odpověděl Zrcadlový rytíř, „budete míti vždy dosti času a&nbsp;příležitosti mě&nbsp;zhlédnouti; teď nesplním vaši prosbu, neboť bych se, zdá se&nbsp;mi, prohřešil na&nbsp;sličné Casildei z&nbsp;Vandalie, kdybych ztrácel čas podobnými věcmi, namísto abych vás donutil přiznati to, co&nbsp;žádám.“</span></p>
        <p class="chunk" data-nb-ref-number="32" data-nb-words="22" data-nb-chars="128"><span class="idea" data-nb-ref-number="33" id="idea33" data-nb-words="22" data-nb-chars="128">„Dříve než vsedneme na&nbsp;koně,“ pravil don Quijote, „řekněte mi, jsem-li já&nbsp;onen don Quijote, o&nbsp;němž tvrdíte, že&nbsp;jste ho&nbsp;porazil.“</span></p>
        <p class="chunk" data-nb-ref-number="33" data-nb-words="33" data-nb-chars="203"><span class="idea" data-nb-ref-number="34" id="idea34" data-nb-words="33" data-nb-chars="203">„Na to&nbsp;mám tu&nbsp;odpověď,“ pravil Zrcadlový rytíř, „že tomu, nad kterým jsem zvítězil, se&nbsp;podobáte jako vejce vejci; ale poněvadž tvrdíte, že&nbsp;vás kouzelníci nenávidí, nemohu věděti, jste-li to&nbsp;vy, nebo ne.“</span></p>
        <p class="chunk" data-nb-ref-number="34" data-nb-words="55" data-nb-chars="309"><span class="idea" data-nb-ref-number="35" id="idea35" data-nb-words="55" data-nb-chars="309">„Z&nbsp;toho poznám,“ řekl don Quijote, „že jste byl oklamán; ale vyvedu vás z&nbsp;toho bludu, jen až&nbsp;nám přivedou koně, v&nbsp;kratší době, než jakou byste ztratil vyzdvihuje hledí; spatřím váš obličej, bude-li tomu chtíti Bůh, moje paní a&nbsp;moje rámě, a&nbsp;vy poznáte, že&nbsp;nejsem ten poražený don Quijote, za&nbsp;kterého mne máte.“</span></p>
        <p class="chunk" data-nb-ref-number="35" data-nb-words="39" data-nb-chars="242"><span class="idea" data-nb-ref-number="36" id="idea36" data-nb-words="39" data-nb-chars="242">Skončili rozmluvu, vsedli na&nbsp;koně, don Quijote odjel s&nbsp;Rocinantem opodál, aby se&nbsp;mohl rozjeti na&nbsp;soupeře, a&nbsp;totéž učinil Zrcadlový rytíř; ale don Quijote se&nbsp;nevzdálil ani o&nbsp;dvacet kroků, když zaslechl volání Zrcadlového rytíře, který mu&nbsp;řekl:</span></p>
        <p class="chunk" data-nb-ref-number="36" data-nb-words="16" data-nb-chars="99"><span class="idea" data-nb-ref-number="37" id="idea37" data-nb-words="16" data-nb-chars="99">„Pamatujte na&nbsp;podmínku našeho boje, totiž, že&nbsp;přemožený musí se&nbsp;vzdát vítězi na&nbsp;milost a&nbsp;nemilost.“</span></p>
        <p class="chunk" data-nb-ref-number="37" data-nb-words="15" data-nb-chars="101"><span class="idea" data-nb-ref-number="38" id="idea38" data-nb-words="15" data-nb-chars="101">„Nezapomněl jsem na&nbsp;to,“ odpověděl don Quijote, „ale žádám, aby rozkazy vítěze byly důstojné rytíře.“</span></p>
        <p class="chunk" data-nb-ref-number="38" data-nb-words="35" data-nb-chars="206"><span class="idea" data-nb-ref-number="39" id="idea39" data-nb-words="35" data-nb-chars="206">„Toť jisto,“ řekl Zrcadlový rytíř. Vtom spatřil don Quijote divný nos Zrcadlového zbrojnoše a&nbsp;užasl právě tak jako Sancho a&nbsp;pomyslil si, že&nbsp;je&nbsp;to&nbsp;buď obluda, nebo nevídaný člověk, jakých je&nbsp;na&nbsp;světě pomálu.</span></p>
        <p class="chunk" data-nb-ref-number="39" data-nb-words="59" data-nb-chars="306"><span class="idea" data-nb-ref-number="40" id="idea40" data-nb-words="59" data-nb-chars="306">Jakmile Sancho zpozoroval, že&nbsp;se&nbsp;jeho pán vzdaluje k&nbsp;rozjetí, bál se&nbsp;zůstati s&nbsp;nosáčem o&nbsp;samotě, mysle si, že&nbsp;by&nbsp;stačilo o&nbsp;ten nos zavadit svým a&nbsp;bylo by&nbsp;po&nbsp;boji a&nbsp;on že&nbsp;by&nbsp;se&nbsp;strachem nebo nárazem skácel; běžel za&nbsp;pánem a&nbsp;chopil se&nbsp;třmene Rocinantova, dříve než se&nbsp;don Quijote mohl obrátiti, a&nbsp;prosil jej:</span></p>
        <p class="chunk" data-nb-ref-number="40" data-nb-words="25" data-nb-chars="163"><span class="idea" data-nb-ref-number="41" id="idea41" data-nb-words="25" data-nb-chars="163">„Prosím Vaši Milost, aby mi&nbsp;ještě před zápasem pomohla vyšplhat se&nbsp;na&nbsp;tenhle korkovník, odkud budu snadněji přihlížeti statečnému boji Vaší Milosti s&nbsp;tím rytířem.“</span></p>
        <p class="chunk" data-nb-ref-number="41" data-nb-words="16" data-nb-chars="87"><span class="idea" data-nb-ref-number="42" id="idea42" data-nb-words="16" data-nb-chars="87">„Myslím si, Sancho, že&nbsp;se&nbsp;chceš dívat na&nbsp;ten býčí zápas z&nbsp;bezpečí,“ pravil don Quijote.</span></p>
        <p class="chunk" data-nb-ref-number="42" data-nb-words="17" data-nb-chars="111"><span class="idea" data-nb-ref-number="43" id="idea43" data-nb-words="17" data-nb-chars="111">„Abych přiznal pravdu,“ odpověděl Sancho, „poděsil mě&nbsp;ten strašný nos zbrojnoše a&nbsp;nemám odvahy být vedle něho.“</span></p>
        <p class="chunk" data-nb-ref-number="43" data-nb-words="18" data-nb-chars="103"><span class="idea" data-nb-ref-number="44" id="idea44" data-nb-words="18" data-nb-chars="103">„Opravdu, toho nosu bych se&nbsp;sám lekl, kdybych nebyl tím, čím jsem; pojď, pomohu ti&nbsp;vylézti, kam chceš.“</span></p>
        <p class="chunk" data-nb-ref-number="44" data-nb-words="161" data-nb-chars="996"><span class="idea" data-nb-ref-number="45" id="idea45" data-nb-words="161" data-nb-chars="996">Zatímco don Quijote pomáhal Sanchovi na&nbsp;strom, Zrcadlový rytíř popojel tolik, kolik uznal za&nbsp;nutné, a&nbsp;nečekaje na&nbsp;upozornění polnicí nebo jiné znamení, obrátil koně, který mnoho nad Rocinantem nevynikal, a&nbsp;co mohl, hnal se&nbsp;na&nbsp;soupeře; zpozorovav, že&nbsp;don Quijote pomáhá Sanchovi, stanul uprostřed dráhy, což bylo velmi vhod koni, který se&nbsp;sotva hýbal. Don Quijote v&nbsp;domnění, že&nbsp;soupeř se&nbsp;na&nbsp;něho řítí, zaťal ostruhy do&nbsp;hubených boků Rocinantových a&nbsp;rozjel se&nbsp;tentokráte opravdovým tryskem, jak historie vypráví, kdežto jindy to&nbsp;byl pouhý cval; touto neslýchanou rychlostí dostihl Zrcadlového rytíře, který marně zatínal ostruhy svému koni až&nbsp;po&nbsp;paty, neboť se&nbsp;nehnul z&nbsp;místa, na&nbsp;němž stanul. V&nbsp;této vhodné chvíli a&nbsp;postavení dojel don Quijote k&nbsp;nepříteli, který se&nbsp;zabýval koněm a&nbsp;kopím, jež neuměl nebo nemohl opříti o&nbsp;krunýř. Don Quijote nevšímaje si&nbsp;těchto překážek napadl pohodlně Zrcadlového rytíře, a&nbsp;to tak, že&nbsp;jej srazil přes koňův zadek k&nbsp;zemi, kde zůstal rytíř ležeti nehybně jako mrtvý.</span></p>
        <p class="chunk" data-nb-ref-number="45" data-nb-words="64" data-nb-chars="400"><span class="idea" data-nb-ref-number="46" id="idea46" data-nb-words="64" data-nb-chars="400">Spatřiv to&nbsp;Sancho, slezl z&nbsp;korkovníku a&nbsp;pospíchal k&nbsp;svému pánu, který zatím sestoupiv přikročil k&nbsp;Zrcadlovému rytíři a&nbsp;rozepínal mu&nbsp;řemeny helmice, chtěje prozkoumati, je-li mrtev, a&nbsp;aby mohl dýchati, je-li živ; a&nbsp;uhlídal&nbsp;– jak jen říci, co&nbsp;uhlídal a&nbsp;nevzbudiv podiv, úžas a&nbsp;strach posluchačů? Historie vypráví, že&nbsp;poznal podobu, líc, tahy a&nbsp;celý zjev bakaláře Sansona Carrasca. Ihned hlasitě zvolal:</span></p>
        <p class="chunk" data-nb-ref-number="46" data-nb-words="18" data-nb-chars="111"><span class="idea" data-nb-ref-number="47" id="idea47" data-nb-words="18" data-nb-chars="111">„Poběž sem, Sancho, až&nbsp;uhlídáš, neuvěříš! Pospěš, synu, a&nbsp;uvidíš, co&nbsp;dovede umění a&nbsp;moc čarodějů a&nbsp;kouzelníků!“</span></p>
        <p class="chunk" data-nb-ref-number="47" data-nb-words="25" data-nb-chars="173"><span class="idea" data-nb-ref-number="48" id="idea48" data-nb-words="25" data-nb-chars="173">Sancho se&nbsp;přitočil a&nbsp;poznal obličej bakaláře Carrasca, tisíckrát se&nbsp;pokřižoval a&nbsp;odříkal právě tolik modlitbiček. Nepřítel sebou ani nepohnul a&nbsp;Sancho pravil donu Quijotovi:</span></p>
        <p class="chunk" data-nb-ref-number="48" data-nb-words="30" data-nb-chars="208"><span class="idea" data-nb-ref-number="49" id="idea49" data-nb-words="30" data-nb-chars="208">„Myslím, můj pane, že&nbsp;by&nbsp;Vaše Milost měla bez dlouhého přemýšlení prorazit hrdlo mečem tomu muži, podobajícímu se&nbsp;bakaláři Sansonu Carrascovi; možná, že&nbsp;v&nbsp;něm usmrtíte některého ze&nbsp;svých nepřátel-kouzelníků.“</span></p>
        <p class="chunk" data-nb-ref-number="49" data-nb-words="4" data-nb-chars="18"><span class="idea" data-nb-ref-number="50" id="idea50" data-nb-words="4" data-nb-chars="18">Don Quijote na&nbsp;to:</span></p>
        <p class="chunk" data-nb-ref-number="50" data-nb-words="10" data-nb-chars="58"><span class="idea" data-nb-ref-number="51" id="idea51" data-nb-words="10" data-nb-chars="58">„Možná, že&nbsp;máš pravdu, neboť čím méně nepřátel, tím lépe.“</span></p>
        <p class="chunk" data-nb-ref-number="51" data-nb-words="20" data-nb-chars="129"><span class="idea" data-nb-ref-number="52" id="idea52" data-nb-words="20" data-nb-chars="129">Ale jakmile uchopil meč, aby uskutečnil návrh Sanchův, přiběhl zbrojnoš Zrcadlového, už&nbsp;bez nosu, který jej tak hyzdil, a&nbsp;křičel:</span></p>
        <p class="chunk" data-nb-ref-number="52" data-nb-words="18" data-nb-chars="104"><span class="idea" data-nb-ref-number="53" id="idea53" data-nb-words="18" data-nb-chars="104">„Uvažte, Milosti můj pane, co&nbsp;děláte, vždyť je&nbsp;to&nbsp;váš přítel, Sanson Carrasco, a&nbsp;já jsem jeho zbrojnoš.“</span></p>
        <p class="chunk" data-nb-ref-number="53" data-nb-words="6" data-nb-chars="37"><span class="idea" data-nb-ref-number="54" id="idea54" data-nb-words="6" data-nb-chars="37">Sancho zpozorovav, že&nbsp;nemá nos, řekl:</span></p>
        <p class="chunk" data-nb-ref-number="54" data-nb-words="5" data-nb-chars="23"><span class="idea" data-nb-ref-number="55" id="idea55" data-nb-words="5" data-nb-chars="23">„Kam se&nbsp;vám poděl nos?“</span></p>
        <p class="chunk" data-nb-ref-number="55" data-nb-words="2" data-nb-chars="19"><span class="idea" data-nb-ref-number="56" id="idea56" data-nb-words="2" data-nb-chars="19">Zbrojnoš odpověděl:</span></p>
        <p class="chunk" data-nb-ref-number="56" data-nb-words="24" data-nb-chars="143"><span class="idea" data-nb-ref-number="57" id="idea57" data-nb-words="24" data-nb-chars="143">„Ale mám jej v&nbsp;kapse.“ A&nbsp;vytáhl z&nbsp;kapsy falešný nos, jak jsme jej popsali; Sancho pohlédl důkladněji na&nbsp;zbrojnoše a&nbsp;překvapeným hlasem vzkřikl:</span></p>
        <p class="chunk" data-nb-ref-number="57" data-nb-words="15" data-nb-chars="79"><span class="idea" data-nb-ref-number="58" id="idea58" data-nb-words="15" data-nb-chars="79">„Svatá Panno Maria, stůj při mně! To&nbsp;je&nbsp;přece můj soused a&nbsp;kmotr, Tomé Cecial.“</span></p>
        <p class="chunk" data-nb-ref-number="58" data-nb-words="49" data-nb-chars="317"><span class="idea" data-nb-ref-number="59" id="idea59" data-nb-words="49" data-nb-chars="317">„To také jsem,“ řekl zbrojnoš, „jsem Tomé Cecial, kmotře a&nbsp;příteli Sancho, a&nbsp;hned vám řeknu, jakými okolky, klamy a&nbsp;nebezpečími jsem se&nbsp;sem dostal, jen nejprve požádejte svého pána, aby netýral, nezranil a&nbsp;nezabíjel rytíře Zrcadlového, našeho rodáka, statečného a&nbsp;nerozvážného Sansona Carrasca, jenž mu&nbsp;leží u&nbsp;nohou.“</span></p>
        <p class="chunk" data-nb-ref-number="59" data-nb-words="15" data-nb-chars="91"><span class="idea" data-nb-ref-number="60" id="idea60" data-nb-words="15" data-nb-chars="91">Vtom Zrcadlový rytíř procitl a&nbsp;don Quijote míře hrotem taseného meče proti jeho tváři řekl:</span></p>
        <p class="chunk" data-nb-ref-number="60" data-nb-words="99" data-nb-chars="580"><span class="idea" data-nb-ref-number="61" id="idea61" data-nb-words="99" data-nb-chars="580">„Jste synem smrti, rytíři, nepřiznáte-li, že&nbsp;v&nbsp;kráse paní Dulcinea z&nbsp;Tobosa vyniká nad vaši paní Casildeu z&nbsp;Vandalie; mimoto mi&nbsp;slíbíte, že&nbsp;vyjdete-li z&nbsp;tohoto boje živ, vyhledáte ji&nbsp;v&nbsp;Tobosu a&nbsp;vyřídíte jí&nbsp;můj vzkaz, ať&nbsp;s&nbsp;vámi udělá, cokoliv se&nbsp;jí&nbsp;zachce; jestliže vám dá&nbsp;svobodu, musíte se&nbsp;ihned navrátiti a&nbsp;vyhledati mě, neboť ukazovatelem vaším bude pověst o&nbsp;mých hrdinských skutcích, která vás dovede ke&nbsp;mně, ať&nbsp;dlím kdekoliv, a&nbsp;dáte mi&nbsp;zprávu o&nbsp;tom, jak se&nbsp;vám vedlo. To&nbsp;jsou podmínky, které se&nbsp;shodují s&nbsp;naší úradou před soubojem a&nbsp;nepřesahují nařízení potulného rytířstva.“</span></p>
        <p class="chunk" data-nb-ref-number="61" data-nb-words="35" data-nb-chars="194"><span class="idea" data-nb-ref-number="62" id="idea62" data-nb-words="35" data-nb-chars="194">„Doznávám, že&nbsp;děravý a&nbsp;nečistý střevíc paní Dulciney z&nbsp;Tobosa je&nbsp;víc než čisté, ale neučesané vousy Casildeiny a&nbsp;zapřísahám se, že&nbsp;se&nbsp;vydám na&nbsp;cestu a&nbsp;vrátím se&nbsp;dát vám podrobnou zprávu o&nbsp;všem.“</span></p>
        <p class="chunk" data-nb-ref-number="62" data-nb-words="59" data-nb-chars="350"><span class="idea" data-nb-ref-number="63" id="idea63" data-nb-words="59" data-nb-chars="350">„Přiznejte a&nbsp;věřte také,“ pokračoval don Quijote, „že rytíř, nad kterým jste zvítězil, nebyl a&nbsp;také nemohl býti don Quijote de&nbsp;la&nbsp;Mancha, ale jiný, velmi mu&nbsp;podobný, jako i&nbsp;já přiznávám, že&nbsp;ač&nbsp;jste podobný Sansonu Carrascovi, věřím, že&nbsp;jím nejste, ale že&nbsp;vám jeho podobu dali moji odpůrci, abych utišil svůj hněv a&nbsp;využil svého vítězství zdrženlivě.“</span></p>
        <p class="chunk" data-nb-ref-number="63" data-nb-words="30" data-nb-chars="192"><span class="idea" data-nb-ref-number="64" id="idea64" data-nb-words="30" data-nb-chars="192">„Všecko přiznávám, na&nbsp;vše přistupuji a&nbsp;všemu věřím, jako vy&nbsp;přiznáváte a&nbsp;věříte,“ odpověděl potlučený rytíř, „ale prosím vás, abyste mi&nbsp;dovolil se&nbsp;zvednout, neboť pádem jsem se&nbsp;pěkně narazil.“</span></p>
        <p class="chunk" data-nb-ref-number="64" data-nb-words="76" data-nb-chars="484"><span class="idea" data-nb-ref-number="65" id="idea65" data-nb-words="76" data-nb-chars="484">Don Quijote pomohl mu&nbsp;vstáti s&nbsp;Tomé Cecialem, jeho zbrojnošem, který Sanchovi, nespouštějícímu z&nbsp;něho očí, odpovídal na&nbsp;otázky, z&nbsp;nichž vysvítalo, že&nbsp;je&nbsp;to&nbsp;skutečně Tomé Cecial; ale tvrzení pánovo a&nbsp;kouzelné proměnění Zrcadlového rytíře v&nbsp;bakaláře Carrasca zvítězilo, takže nevěřil tomu, co&nbsp;na&nbsp;své vlastní oči spatřil. Pán ani sluha neprohlédli zkrátka šalbu a&nbsp;Zrcadlový rytíř se&nbsp;svým zbrojnošem odešli smutní a&nbsp;rozmrzelí od&nbsp;dona Quijota a&nbsp;Sancha, aby si&nbsp;mohl bakalář napraviti hřbet.</span></p>
        <p class="chunk" data-nb-ref-number="65" data-nb-words="25" data-nb-chars="147"><span class="idea" data-nb-ref-number="66" id="idea66" data-nb-words="25" data-nb-chars="147">Don Quijote a&nbsp;Sancho ubírali se&nbsp;dále do&nbsp;Zaragozy; historie je&nbsp;na&nbsp;této cestě nesleduje, ale prozrazuje, kdo byl Zrcadlový rytíř a&nbsp;jeho nosatý sluha.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>