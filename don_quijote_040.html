<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XXXII\.,zaznamenávající odpověď dona Quijota kazateli a&nbsp;jiné vážné a&nbsp;veselé příběhy\.">
    <meta name="apple-mobile-web-app-capable" content="yes">
    <title>KAPITOLA XXXII.,zaznamenávající odpověď dona Quijota kazateli a&nbsp;jiné vážné a&nbsp;veselé příběhy.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_039.html">
    <link rel="next" href="./don_quijote_041.html">
    <meta name="nb-order" content="39">
    <link rel="self" href="don_quijote_040.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-c06b7be">
    <meta name="nb-role" content="chapter">
  </head>
  <body data-nb-words="3803" data-nb-chars="22871" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_039.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="12" data-nb-chars="92"><span class="idea" data-nb-ref-number="1" id="idea1" data-nb-words="12" data-nb-chars="92">KAPITOLA XXXII.,zaznamenávající odpověď dona Quijota kazateli a&nbsp;jiné vážné a&nbsp;veselé příběhy.</span></h1>
        <p class="chunk" data-nb-ref-number="2" data-nb-words="18" data-nb-chars="93"><span class="idea" data-nb-ref-number="2" id="idea2" data-nb-words="18" data-nb-chars="93">Povstal tedy don Quijote třesa se&nbsp;na&nbsp;celém těle jako v&nbsp;horečce a&nbsp;pravil o&nbsp;překot a&nbsp;přerývaně:</span></p>
        <p class="chunk" data-nb-ref-number="3" data-nb-words="180" data-nb-chars="1075"><span class="idea" data-nb-ref-number="3" id="idea3" data-nb-words="180" data-nb-chars="1075">„Dům, ve&nbsp;kterém jsem, přítomní hostitelé a&nbsp;vážnost, kterou cítím k&nbsp;vašemu postavení, Vaše Milosti, mi&nbsp;brání a&nbsp;svazují ruce mého oprávněného hněvu; a&nbsp;proto – i&nbsp;protože vím jako všichni ostatní, že&nbsp;zbraň lidí v&nbsp;klerice jest shodná se&nbsp;zbraní žen, totiž jazyk – dám se&nbsp;jazykem v&nbsp;rovný zápas s&nbsp;Vaší Milostí, od&nbsp;které bych byl spíše očekával dobré rady než podlé pomlouvání. Zbožná a&nbsp;dobře míněná pokárání mají zníti jinak a&nbsp;žádají si&nbsp;jiných okolností. Přinejmenším to, že&nbsp;jste mě&nbsp;káral veřejně a&nbsp;drsně, přesahuje meze slušnosti, neboť pokárání vyžaduje spíš klidu než hrubosti; a&nbsp;jest nesprávné nazvati hned hříšníka bláznem a&nbsp;šílencem, když ani nevíte o&nbsp;hříchu, který vytýkáte. Řekněte mi, Milosti, z&nbsp;jakého bláznovství mě&nbsp;káráte a&nbsp;urážíte a&nbsp;radíte mi, abych se&nbsp;vrátil domů a&nbsp;pečoval o&nbsp;své jmění, ženu a&nbsp;děti, ač&nbsp;nevíte, mám-li nějaké? Stačí snad vnutit se&nbsp;drze do&nbsp;cizích příbytků a&nbsp;poroučeti jejich majitelům? Mnohý nevyšel z&nbsp;těsných zdí lecjakéhož sirotčince a&nbsp;poznal leda dvacet či&nbsp;třicet mil okolí a&nbsp;nyní se&nbsp;opovažuje dávati předpisy rytířstvu a&nbsp;posuzovati potulné rytířstvo!</span></p>
        <p class="chunk" data-nb-ref-number="4" data-nb-words="175" data-nb-chars="1155"><span class="idea" data-nb-ref-number="4" id="idea4" data-nb-words="175" data-nb-chars="1155">Je&nbsp;to&nbsp;snad zbytečné zaměstnání nebo utrácení času, bloudíme-li světem, odmítajíce prospěch, ale vyhledávajíce nebezpečí, jimiž čestní mužové získávají nesmrtelnost? Kdyby mě&nbsp;bláznem nazývali rytíři a&nbsp;lidé urození a&nbsp;znamenití, měl bych to&nbsp;za&nbsp;neodpustitelnou urážku, ale že&nbsp;mě&nbsp;pokládají za&nbsp;hlupáka knihomolové, kteří nikdy nevstoupili na&nbsp;stezky rytířské, nedělám si&nbsp;z&nbsp;toho nic; jsem rytířem a&nbsp;rytířem umřu, přeje-li si&nbsp;to&nbsp;Bůh; jedni kráčejí širokým polem pyšné ctižádosti, druzí nízkou otročí cestou podlézavosti, mnozí cestou klamné přetvářky a&nbsp;jiní cestou pravé zbožnosti; já&nbsp;se&nbsp;ubírám, následuje svou hvězdu, úzkou pěšinou potulného rytířstva a&nbsp;dodržuje jeho zákony, odmítám sice odměnu, ne&nbsp;však čest. Bil jsem se&nbsp;za&nbsp;urážky, mstil jsem bezpráví; vítězil jsem nad obry a&nbsp;zápasil s&nbsp;draky; miluji jen proto, že&nbsp;to&nbsp;vyžaduje čest potulného rytířstva, ale ač&nbsp;zamilován, nenáležím do&nbsp;počtu milenců, kteří hřeší, neboť miluji zdrženlivě a&nbsp;platonicky. Moje myšlenky vždy směřují k&nbsp;čestným cílům: prokazovati každému dobro a&nbsp;nikomu zlo. A&nbsp;řekněte mi, Výsosti, vznešený vévodo a&nbsp;vévodkyně, zaslouží-li býti nazýván hlupákem, kdo toto chce, toto koná a&nbsp;takto jedná?“</span></p>
        <p class="chunk" data-nb-ref-number="5" data-nb-words="39" data-nb-chars="223"><span class="idea" data-nb-ref-number="5" id="idea5" data-nb-words="39" data-nb-chars="223">„Opravdu, Bůh ví,“ pravil Sancho, „nebraňte se&nbsp;už, Milosti, můj pane a&nbsp;veliteli, nelze už&nbsp;nic namítat, říkat a&nbsp;myslit; ostatně, tento pán tvrdí, že&nbsp;na&nbsp;světě nežili a&nbsp;nežijí potulní rytíři, je&nbsp;tedy jasno, že&nbsp;neví, co&nbsp;mluví.“</span></p>
        <p class="chunk" data-nb-ref-number="6" data-nb-words="14" data-nb-chars="85"><span class="idea" data-nb-ref-number="6" id="idea6" data-nb-words="14" data-nb-chars="85">„Vy jste tedy, bratře,“ zeptal se&nbsp;kněz, „Sancho Panza, který dostane od&nbsp;pána ostrov?“</span></p>
        <p class="chunk" data-nb-ref-number="7" data-nb-words="83" data-nb-chars="422"><span class="idea" data-nb-ref-number="7" id="idea7" data-nb-words="83" data-nb-chars="422">„Zajisté,“ odpověděl Sancho, „a budu ho&nbsp;hoden jako jiný; víte, já&nbsp;jsem z&nbsp;těch, co&nbsp;o&nbsp;nich platí: Mezi dobré jdi, a&nbsp;staneš se&nbsp;jedním z&nbsp;nich, a&nbsp;Pověz mi, s&nbsp;kým obcuješ, a&nbsp;já ti&nbsp;povím, kdo jsi, a&nbsp;Jaký strom, takový stín. Dal jsem se&nbsp;k&nbsp;dobrému pánu a&nbsp;provázím ho&nbsp;už&nbsp;po&nbsp;měsíce, takže musím být už&nbsp;jako on, z&nbsp;dopuštění božího. A&nbsp;dá-li Bůh dobrého zdraví, ani jemu nebudou chybět říše na&nbsp;kralování a&nbsp;ani mně ostrovy k&nbsp;spravování.“</span></p>
        <p class="chunk" data-nb-ref-number="8" data-nb-words="24" data-nb-chars="144"><span class="idea" data-nb-ref-number="8" id="idea8" data-nb-words="24" data-nb-chars="144">„Opravdu, příteli Sancho,“ pravil vévoda, „a jménem pana dona Quijota dávám vám zde vládu na&nbsp;ostrově, který právě nemá panovníka a&nbsp;stojí za&nbsp;to.“</span></p>
        <p class="chunk" data-nb-ref-number="9" data-nb-words="15" data-nb-chars="98"><span class="idea" data-nb-ref-number="9" id="idea9" data-nb-words="15" data-nb-chars="98">„Klekni, Sancho,“ zvolal don Quijote, „a polib nohy Jeho Excelenci za&nbsp;dobrodiní, které ti&nbsp;udělil.“</span></p>
        <p class="chunk" data-nb-ref-number="10" data-nb-words="61" data-nb-chars="373"><span class="idea" data-nb-ref-number="10" id="idea10" data-nb-words="61" data-nb-chars="373">Sancho uposlechl a&nbsp;kněz vida to&nbsp;nesmírně rozzloben vstal a&nbsp;pravil: „Při šatu, který nosím, prohlašuji Vaši Excelenci za&nbsp;právě takového pomatence jako tito hříšníci; uvažte, jak nemají oni tropit bláznovství, když lidé rozumní je&nbsp;v&nbsp;něm utvrzují. Buďte s&nbsp;nimi, Milosti, a&nbsp;dokud budou u&nbsp;vás návštěvou, nevkročím já&nbsp;do&nbsp;vašeho domu a&nbsp;ušetřím si&nbsp;kárání toho, co&nbsp;nemohu napravit.“</span></p>
        <p class="chunk" data-nb-ref-number="11" data-nb-words="22" data-nb-chars="145"><span class="idea" data-nb-ref-number="11" id="idea11" data-nb-words="22" data-nb-chars="145">Beze slova přestal jísti a&nbsp;odešel nedbaje proseb vévodských manželů; ale vévoda ho&nbsp;příliš nezdržoval, nemoha pro smích nad jeho nevhodnou zlostí.</span></p>
        <p class="chunk" data-nb-ref-number="12" data-nb-words="5" data-nb-chars="36"><span class="idea" data-nb-ref-number="12" id="idea12" data-nb-words="5" data-nb-chars="36">Když přestal, pravil donu Quijotovi:</span></p>
        <p class="chunk" data-nb-ref-number="13" data-nb-words="35" data-nb-chars="201"><span class="idea" data-nb-ref-number="13" id="idea13" data-nb-words="35" data-nb-chars="201">„Pane Lví Rytíři, Vaše Milost odpověděla tak případně, že&nbsp;není nutné vyvraceti dále, co&nbsp;se&nbsp;zdá urážkou, ale co&nbsp;jí&nbsp;není; neboť, jak Vaše Milost lépe než já&nbsp;ví, nikoho nemohou uraziti ženy ani duchovní.“</span></p>
        <p class="chunk" data-nb-ref-number="14" data-nb-words="4" data-nb-chars="18"><span class="idea" data-nb-ref-number="14" id="idea14" data-nb-words="4" data-nb-chars="18">Na&nbsp;to&nbsp;don Quijote:</span></p>
        <p class="chunk" data-nb-ref-number="15" data-nb-words="299" data-nb-chars="1778"><span class="idea" data-nb-ref-number="15" id="idea15" data-nb-words="299" data-nb-chars="1778">„Ano, a&nbsp;to proto, že&nbsp;kdo nemůže býti uražen, také nikoho neurazí. Ženy, děti a&nbsp;kněží nemohou se&nbsp;brániti, když je&nbsp;někdo zhaní, a&nbsp;nemohou být tedy ani uraženi, neboť rozdíl mezi pohaněním a&nbsp;urážkou, jak ví&nbsp;Vaše Excelence lépe než já, je&nbsp;tento: pohanění je&nbsp;způsobeno tím, kdo pohanit vůbec může, pohaní a&nbsp;na pohaně trvá; urážka pak může pocházet od&nbsp;kohokoliv, i&nbsp;bez pohanění. Dám příklad: člověk klidně kráčí po&nbsp;ulici, náhle jej přepadne deset vyzbrojených chlapíků a&nbsp;bijí jej; on&nbsp;se&nbsp;chopí meče a&nbsp;koná svou povinnost, ale nepřátelé, mnohem silnější, jej přemohou a&nbsp;zabrání mu&nbsp;provést jeho záměr, totiž pomstíti se; urazili jej, ale nezhanobili. Jiný případ to&nbsp;potvrdí: stojícího člověka napadne jiný, zbije jej klackem a&nbsp;nečekaje uteče; druhý za&nbsp;ním utíká, ale nedohoní ho. Ztlučený byl uražen, nikoli však pohaněn, neboť pohanu nutno potrestati. Kdyby člověk, který jej zbil holí, a&nbsp;třebas i&nbsp;úkladem, tasil pak meč a&nbsp;na něho čelem útočil, byl by&nbsp;napadený i&nbsp;pohaněn i&nbsp;uražen, že&nbsp;byl ztlučen úkladem, a&nbsp;pohaněn, že&nbsp;útočník neprchl a&nbsp;postavil se&nbsp;za&nbsp;svou urážku; proto já, podle pravidel týkajících se&nbsp;neblahých soubojů, byl jsem uražen, nikoliv zhanoben, neboť ženy ani děti nemohou se&nbsp;brániti ani utéci, a&nbsp;to platí též o&nbsp;členech církve: tito tři druhové lidí postrádají zbraní útočných i&nbsp;obranných; ačkoliv by&nbsp;se&nbsp;podle přirozeného řádu měli postaviti na&nbsp;odpor, přece nikoho nemohou pohanět; proto nejsem pohaněn, ač&nbsp;jsem před chvílí pravil, že&nbsp;bych mohl být, neboť není možné, aby pohanil, kdo nemůže být pohaněn. Pro tuto příčinu nemohu cítit a&nbsp;necítím hanobení toho chlapíka; jen škoda, že&nbsp;odešel, dokázal bych mu, že&nbsp;se&nbsp;klame hlásaje, že&nbsp;nebylo a&nbsp;není potulných rytířů na&nbsp;světě; kdyby se&nbsp;to&nbsp;dověděl Amadis nebo někdo z&nbsp;jeho nesčetných potomků, Jeho Milost by&nbsp;asi špatně dopadla.“</span></p>
        <p class="chunk" data-nb-ref-number="16" data-nb-words="72" data-nb-chars="390"><span class="idea" data-nb-ref-number="16" id="idea16" data-nb-words="72" data-nb-chars="390">„To je&nbsp;má&nbsp;řeč,“ přisvědčoval Sancho, „byli by&nbsp;mu&nbsp;dali jednu, že&nbsp;by&nbsp;ho&nbsp;rozťali shůry dolů jako jablko nebo přezrálý meloun. Ti&nbsp;nebyli tak na&nbsp;to&nbsp;dát si&nbsp;líbit nějaké šťourání. Na&nbsp;mou duši, povídám, že&nbsp;kdyby byl zaslechl Reinaldos de&nbsp;Montalban povídačky toho človíčka, byl by&nbsp;ho&nbsp;přes ni&nbsp;praštil, že&nbsp;by&nbsp;tři léta nepromluvil. Jen ať&nbsp;si&nbsp;s&nbsp;nějakým z&nbsp;nich začne a&nbsp;pozná, dostane-li se&nbsp;mu&nbsp;z&nbsp;pazourů!“</span></p>
        <p class="chunk" data-nb-ref-number="17" data-nb-words="24" data-nb-chars="144"><span class="idea" data-nb-ref-number="17" id="idea17" data-nb-words="24" data-nb-chars="144">Vévodkyně smíchem omdlévala při řeči Sanchově a&nbsp;v&nbsp;duchu uznala, jako asi mnozí přítomní s&nbsp;ní, že&nbsp;jest půvabnější a&nbsp;bláznivější než jeho velitel.</span></p>
        <p class="chunk" data-nb-ref-number="18" data-nb-words="128" data-nb-chars="719"><span class="idea" data-nb-ref-number="18" id="idea18" data-nb-words="128" data-nb-chars="719">Don Quijote se&nbsp;uklidnil, hodování skončeno a&nbsp;ke stolu se&nbsp;přiblížily čtyři mladé dívky; jedna z&nbsp;nich nesla stříbrnou mísu, druhá stříbrnou konvici, třetí na&nbsp;ruce dva bílé krásné ručníky a&nbsp;čtvrtá, majíc rukávy vysoukány až&nbsp;k&nbsp;lokti, přinesla v&nbsp;bílých rukou (a jaké by&nbsp;jinačí byly?) kulaté neapolské mýdlo. Mladá dívka s&nbsp;mísou přišla k&nbsp;donu Quijotovi a&nbsp;půvabně a&nbsp;přirozeně mu&nbsp;strčila mísu pod bradu; rytíř beze slova, podivuje se&nbsp;tomuto obřadu a&nbsp;maje za&nbsp;to, že&nbsp;jest zvykem v&nbsp;tom kraji umývati si&nbsp;bradu místo rukou, vystrčil bradu, co&nbsp;mohl, a&nbsp;vtom už&nbsp;voda tekla, a&nbsp;dívka mu&nbsp;ji&nbsp;rychle pomydlila a&nbsp;pokryla sněhem; neboť mydliny byly bílé jako sníh a&nbsp;ona mu&nbsp;namydlila nejen vousy, ale i&nbsp;celý obličej a&nbsp;oči, které musel přivřít.</span></p>
        <p class="chunk" data-nb-ref-number="19" data-nb-words="126" data-nb-chars="763"><span class="idea" data-nb-ref-number="19" id="idea19" data-nb-words="126" data-nb-chars="763">Vévoda a&nbsp;vévodkyně nebyli zpraveni o&nbsp;tomto úmyslu, a&nbsp;proto čekali, jak toto nezvyklé umývání skončí. Dívka namydlivši jej na&nbsp;stopu předstírala, že&nbsp;nemá již vody, a&nbsp;poslala pro ni&nbsp;dívku s&nbsp;nádobou, že&nbsp;pan don Quijote počká. Skutečně počkal a&nbsp;vyhlížel tak směšně a&nbsp;divně, že&nbsp;to&nbsp;nelze vůbec vylíčiti. Všichni přítomní (a byl jich slušný počet) pohlíželi na&nbsp;něho a&nbsp;bylo opravdu divem a&nbsp;nemalou slušností, že&nbsp;dovedli ukrýti svůj smích při pohledu na&nbsp;krk na&nbsp;loket dlouhý, nezvykle hnědý, oči zavřené a&nbsp;vous pokrytý mýdlem; dívky, strůjkyně tohoto žertu, neodvážily se&nbsp;zvednouti hlavy na&nbsp;své pány; vévoda i&nbsp;vévodkyně nevěděli, mají-li se&nbsp;smáti nebo zlobiti, potrestati drzá děvčata nebo je&nbsp;odměniti za&nbsp;zábavu, kterou jim připravila podívaná na&nbsp;dona Quijota v&nbsp;tomto stavu.</span></p>
        <p class="chunk" data-nb-ref-number="20" data-nb-words="43" data-nb-chars="260"><span class="idea" data-nb-ref-number="20" id="idea20" data-nb-words="43" data-nb-chars="260">Konečně se&nbsp;dívka s&nbsp;nádobou vrátila, umyly dona Quijota a&nbsp;dívka s&nbsp;ručníky jej pozorně utřela a&nbsp;očistila; potom všechny čtyři se&nbsp;mu&nbsp;zdvořile uklonily a&nbsp;chtěly odejíti, ale vévoda zavolal děvče s&nbsp;umyvadlem, poněvadž nechtěl, aby don Quijote prohlédl žert, a&nbsp;řekl:</span></p>
        <p class="chunk" data-nb-ref-number="21" data-nb-words="11" data-nb-chars="58"><span class="idea" data-nb-ref-number="21" id="idea21" data-nb-words="11" data-nb-chars="58">„Pospěšte si&nbsp;a&nbsp;umyjte mne, ale hleďte, ať&nbsp;nám voda stačí.“</span></p>
        <p class="chunk" data-nb-ref-number="22" data-nb-words="45" data-nb-chars="300"><span class="idea" data-nb-ref-number="22" id="idea22" data-nb-words="45" data-nb-chars="300">Vtipná a&nbsp;bystrá dívka přistoupila, podala vévodovi umyvadlo jako donu Quijotovi, dívky jej rychle namydlily, umyly, otřely a&nbsp;s&nbsp;poklonami odešly. Později se&nbsp;zvědělo, že&nbsp;si&nbsp;vévoda umínil, že&nbsp;neomyjí-li jej jako dona Quijota, potrestá jejich opovážlivost, ale ony ji&nbsp;napravily, neboť ho&nbsp;namydlily řádně.</span></p>
        <p class="chunk" data-nb-ref-number="23" data-nb-words="7" data-nb-chars="43"><span class="idea" data-nb-ref-number="23" id="idea23" data-nb-words="7" data-nb-chars="43">Sancho pozoroval bedlivě umývání a&nbsp;řekl si:</span></p>
        <p class="chunk" data-nb-ref-number="24" data-nb-words="33" data-nb-chars="171"><span class="idea" data-nb-ref-number="24" id="idea24" data-nb-words="33" data-nb-chars="171">„Pane Bože, kdyby také myli vousy zbrojnošům v&nbsp;téhle zemi jako rytířům! Bůh ví&nbsp;i&nbsp;duše moje, potřeboval bych to&nbsp;už, a&nbsp;i kdyby mi&nbsp;je&nbsp;trochu oholili, bylo by&nbsp;to&nbsp;na&nbsp;prospěch.“</span></p>
        <p class="chunk" data-nb-ref-number="25" data-nb-words="12" data-nb-chars="69"><span class="idea" data-nb-ref-number="25" id="idea25" data-nb-words="12" data-nb-chars="69">„Copak si&nbsp;to&nbsp;říkáte, Sancho?“ tázala se&nbsp;paní vévodkyně. Sancho na&nbsp;to:</span></p>
        <p class="chunk" data-nb-ref-number="26" data-nb-words="51" data-nb-chars="280"><span class="idea" data-nb-ref-number="26" id="idea26" data-nb-words="51" data-nb-chars="280">„Vždycky jsem slyšel, že&nbsp;po&nbsp;hostině na&nbsp;dvoře jiných knížat podává se&nbsp;voda na&nbsp;ruce, a&nbsp;ne mýdlo na&nbsp;vousy, a&nbsp;říkám, že&nbsp;čím déle člověk žije, tím více uvidí, ač&nbsp;se&nbsp;také povídá, že&nbsp;kdo dlouho žije, také více vytrpí; ale takovéhle mytí, myslím alespoň, jest spíš příjemné než namáhavé.“</span></p>
        <p class="chunk" data-nb-ref-number="27" data-nb-words="17" data-nb-chars="128"><span class="idea" data-nb-ref-number="27" id="idea27" data-nb-words="17" data-nb-chars="128">„Buďte bez starosti, příteli Sancho,“ pravila vévodkyně, „rozkáži dívkám, aby vás umyly a&nbsp;třeba vypraly celého, potřebujete-li.“</span></p>
        <p class="chunk" data-nb-ref-number="28" data-nb-words="19" data-nb-chars="106"><span class="idea" data-nb-ref-number="28" id="idea28" data-nb-words="19" data-nb-chars="106">„Spokojím se, když mi&nbsp;vymyjí bradu,“ řekl Sancho, „aspoň zatím, neboť čas ukáže, co&nbsp;si&nbsp;Pán Bůh bude přát.“</span></p>
        <p class="chunk" data-nb-ref-number="29" data-nb-words="8" data-nb-chars="65"><span class="idea" data-nb-ref-number="29" id="idea29" data-nb-words="8" data-nb-chars="65">„Správče,“ řekla vévodkyně, „vyplňte přesně přání milého Sancha.“</span></p>
        <p class="chunk" data-nb-ref-number="30" data-nb-words="29" data-nb-chars="174"><span class="idea" data-nb-ref-number="30" id="idea30" data-nb-words="29" data-nb-chars="174">Správce ji&nbsp;ujistil, že&nbsp;bude dbát pana Sancha, a&nbsp;odešel se&nbsp;Sanchem k&nbsp;obědu; vévodští manželé s&nbsp;donem Quijotem zůstali u&nbsp;stolu a&nbsp;rozmlouvali o&nbsp;válečnictví a&nbsp;potulném rytířstvu.</span></p>
        <p class="chunk" data-nb-ref-number="31" data-nb-words="40" data-nb-chars="228"><span class="idea" data-nb-ref-number="31" id="idea31" data-nb-words="40" data-nb-chars="228">Vévodkyně prosila dona Quijota, aby jí&nbsp;vylíčil a&nbsp;vykreslil krásu a&nbsp;tvář paní Dulciney z&nbsp;Tobosa, neboť se&nbsp;zdá mít šťastnou paměť; že&nbsp;podle vypravování o&nbsp;její kráse myslí, že&nbsp;jest nejkrásnější ženou na&nbsp;světě, a&nbsp;dokonce i&nbsp;v&nbsp;Manchi.</span></p>
        <p class="chunk" data-nb-ref-number="32" data-nb-words="9" data-nb-chars="55"><span class="idea" data-nb-ref-number="32" id="idea32" data-nb-words="9" data-nb-chars="55">Don Quijote při tomto přání vévodkyně vzdychl a&nbsp;pravil:</span></p>
        <p class="chunk" data-nb-ref-number="33" data-nb-words="90" data-nb-chars="552"><span class="idea" data-nb-ref-number="33" id="idea33" data-nb-words="90" data-nb-chars="552">„Kdybych si&nbsp;mohl vyjmouti srdce a&nbsp;ukázati je&nbsp;Vaší Vznešenosti na&nbsp;tomto stole a&nbsp;na míse, zmenšil bych svému jazyku námahu vyprávěti to, co&nbsp;si&nbsp;lze těžko představiti, neboť Vaše Milost by&nbsp;v&nbsp;něm shlédla celou její podobu. Ale jak mám nyní vylíčiti a&nbsp;popsati bod za&nbsp;bodem sličnost nedostižné paní Dulciney? Takový těžký úkol náleží na&nbsp;ramena povolanějšímu, měl by&nbsp;být úkolem štětci Parhasiovu, Timántovu nebo Apellovu, nebo dlátu Lysippovu, aby ji&nbsp;vymalovali nebo vytesali v&nbsp;mramoru a&nbsp;bronzu, a&nbsp;výřečnost ciceronská a&nbsp;demosthenská měly by&nbsp;pěti její chválu.“</span></p>
        <p class="chunk" data-nb-ref-number="34" data-nb-words="15" data-nb-chars="101"><span class="idea" data-nb-ref-number="34" id="idea34" data-nb-words="15" data-nb-chars="101">„Co míníte slovem demosthenská, pane done Quijote?“ tázala se&nbsp;vévodkyně, „slyším je&nbsp;poprvé v&nbsp;životě.“</span></p>
        <p class="chunk" data-nb-ref-number="35" data-nb-words="17" data-nb-chars="140"><span class="idea" data-nb-ref-number="35" id="idea35" data-nb-words="17" data-nb-chars="140">„Demosthenská výmluvnost,“ na&nbsp;to&nbsp;don Quijote, „znamená výmluvnost Demosthenovu, jako ciceronská Ciceronovu; byli to&nbsp;největší řečníci světa.“</span></p>
        <p class="chunk" data-nb-ref-number="36" data-nb-words="38" data-nb-chars="223"><span class="idea" data-nb-ref-number="36" id="idea36" data-nb-words="38" data-nb-chars="223">„Ano,“ pravil vévoda, „ale příliš jste se&nbsp;touto otázkou nevyznamenala. Bylo by&nbsp;nám však přece milé, kdyby ji&nbsp;pan don Quijote vylíčil, neboť byť to&nbsp;bylo jen zhruba a&nbsp;lehce, přesto její podobu všechny ženy jí&nbsp;budou záviděti.“</span></p>
        <p class="chunk" data-nb-ref-number="37" data-nb-words="109" data-nb-chars="619"><span class="idea" data-nb-ref-number="37" id="idea37" data-nb-words="109" data-nb-chars="619">„Vyhověl bych vašemu přání,“ odpověděl don Quijote, „ale neštěstí, které ji&nbsp;nedávno potkalo, setřelo z&nbsp;mé mysli její obraz a&nbsp;měl bych ji&nbsp;pro ně&nbsp;raději oplakávati než líčiti. Neboť vězte, Milosti, že, když jsem před několika dny šel jí&nbsp;políbit ruce a&nbsp;pro požehnání a&nbsp;svolení k&nbsp;této třetí výpravě, setkal jsem se&nbsp;s&nbsp;jinou, než kterou jsem hledal: byla zakleta a&nbsp;změněna z&nbsp;princezny a&nbsp;krásky v&nbsp;šerednou selku, z&nbsp;anděla v&nbsp;ďábla, z&nbsp;příjemně vonící v&nbsp;zapáchající, z&nbsp;dámy vybraně mluvící v&nbsp;hrubou vesničanku, z&nbsp;mírně si&nbsp;vedoucí ve&nbsp;vzteklici, ze&nbsp;světla v&nbsp;tmu, zkrátka paní Dulcinea z&nbsp;Tobosa byla změněna v&nbsp;děvku jako ze&nbsp;Sayaga.“</span></p>
        <p class="chunk" data-nb-ref-number="38" data-nb-words="28" data-nb-chars="166"><span class="idea" data-nb-ref-number="38" id="idea38" data-nb-words="28" data-nb-chars="166">„Bože!“ zvolal vévoda, „kdo spáchal takovou ničemnost světu? Kdo okradl jej o&nbsp;jeho krásu, která jej těšila, o&nbsp;půvab, který jej bavil, a&nbsp;ctnost, jež mu&nbsp;dodávala cenu?“</span></p>
        <p class="chunk" data-nb-ref-number="39" data-nb-words="4" data-nb-chars="18"><span class="idea" data-nb-ref-number="39" id="idea39" data-nb-words="4" data-nb-chars="18">Don Quijote na&nbsp;to:</span></p>
        <p class="chunk" data-nb-ref-number="40" data-nb-words="104" data-nb-chars="643"><span class="idea" data-nb-ref-number="40" id="idea40" data-nb-words="104" data-nb-chars="643">„Kdo jiný než nějaký škodolibý čaroděj ze&nbsp;závistivců, kteří mě&nbsp;pronásledují! Ten zatracený rod, přivedený na&nbsp;svět, aby zatemňoval a&nbsp;ničil udatné skutky hrdinů a&nbsp;osvětloval a&nbsp;vynášel činy lidí zlých. Čarodějové mě&nbsp;stíhali, stíhají a&nbsp;budou stíhati, dokud mne i&nbsp;moji slávu rytířskou nesrazí do&nbsp;propasti zapomenutí; pronásledují mě&nbsp;a&nbsp;zraňují na&nbsp;místě, jak vědí, nejcitlivějším, neboť vyrvati potulnému rytíři paní jeho srdce je&nbsp;jako vyrvati mu&nbsp;oči, kterými hledí, vzíti mu&nbsp;slunce, které jej ozařuje, a&nbsp;potravu, jež ho&nbsp;posilňuje. Potulný rytíř bez dámy jest strom bez listí, dům bez základů a&nbsp;stín bez těla, to&nbsp;jsem řekl mnohokrát a&nbsp;znovu opakuji.“</span></p>
        <p class="chunk" data-nb-ref-number="41" data-nb-words="57" data-nb-chars="338"><span class="idea" data-nb-ref-number="41" id="idea41" data-nb-words="57" data-nb-chars="338">„Tím je&nbsp;vše řečeno,“ pravila vévodkyně, „ale máme-li uvěřiti knize, která o&nbsp;donu Quijotovi nedávno vyšla a&nbsp;všem se&nbsp;líbí, najdeme v&nbsp;ní, nemýlím-li se, že&nbsp;Vaše Milost neviděla nikdy paní Dulciney a&nbsp;že ta&nbsp;paní ve&nbsp;skutečnosti nežije, ale je&nbsp;vysněna a&nbsp;vymyšlena Vaší Milostí, která jí&nbsp;přičtla všechny půvaby a&nbsp;dokonalosti, jaké se&nbsp;vám líbily.“</span></p>
        <p class="chunk" data-nb-ref-number="42" data-nb-words="86" data-nb-chars="554"><span class="idea" data-nb-ref-number="42" id="idea42" data-nb-words="86" data-nb-chars="554">„O&nbsp;tom bych mohl mnoho mluviti,“ odpověděl don Quijote. „Jediný Bůh zná pravdu, žije-li Dulcinea, nebo je-li vysněna, tyto věci není možno vyzkoumati do&nbsp;základů. Svoji dámu jsem nevysnil ani nevybásnil, ačkoliv v&nbsp;mých představách, a&nbsp;tak tomu i&nbsp;býti má, obsahuje vlastnosti, které ji&nbsp;mohou proslaviti po&nbsp;všem světě: jest dokonale krásná, důstojná, a&nbsp;ne pyšná, milostná, ale ctnostná, milá, neboť zdvořilá, zdvořilá pak, poněvadž vzdělaná; pochází konečně ze&nbsp;vznešené rodiny, neboť u&nbsp;dam vznešených krása září a&nbsp;vyniká dokonaleji než u&nbsp;žen nízkého původu.“</span></p>
        <p class="chunk" data-nb-ref-number="43" data-nb-words="65" data-nb-chars="417"><span class="idea" data-nb-ref-number="43" id="idea43" data-nb-words="65" data-nb-chars="417">„Máte pravdu,“ poznamenal vévoda, „ale dovolte mi&nbsp;laskavě, pane done Quijote, abych podotkl, co&nbsp;nemohu zamlčeti; z&nbsp;historie o&nbsp;vašich udatných činech usuzuji, že&nbsp;žije-li opravdu nějaká Dulcinea, ať&nbsp;už&nbsp;v&nbsp;Tobosu, nebo jinde, a&nbsp;je-li tak nedostižně sličná, jak Vaše Milost tvrdí, nemůže se&nbsp;porovnávati urozeností s&nbsp;rodem Orianů, Alastrajareů, Madasimů a&nbsp;vůbec se&nbsp;žádným z&nbsp;rodů, jichž jsou plny romány, které dobře znáte.“</span></p>
        <p class="chunk" data-nb-ref-number="44" data-nb-words="65" data-nb-chars="378"><span class="idea" data-nb-ref-number="44" id="idea44" data-nb-words="65" data-nb-chars="378">„Na to&nbsp;mohu říci,“ řekl don Quijote, „že Dulcinea jest dcerou svých činů, že&nbsp;dobré vlastnosti povznášejí rod a&nbsp;že jest větší cti hodný ctný člověk z&nbsp;nízkého rodu než hříšník z&nbsp;urozeného a&nbsp;tím více, že&nbsp;dokonalé vlastnosti Dulcineiny mohly by&nbsp;ji&nbsp;povznésti na&nbsp;královnu: zásluha ženy krásné a&nbsp;dobré zmůže největší zázraky a&nbsp;nese v&nbsp;sobě nejvyšší možnosti, i&nbsp;když je&nbsp;výslovně nejeví.“</span></p>
        <p class="chunk" data-nb-ref-number="45" data-nb-words="109" data-nb-chars="626"><span class="idea" data-nb-ref-number="45" id="idea45" data-nb-words="109" data-nb-chars="626">„Opravdu, pane done Quijote,“ zvolala vévodkyně, „Vaše Milost mluví pravdu nebo trefí vždy to&nbsp;pravé, jak se&nbsp;říká; od&nbsp;této chvíle věřím a&nbsp;přinutím všechny ve&nbsp;svém domě, i&nbsp;vévodu, svého pána, bude-li nutno, aby uznali, že&nbsp;Dulcinea z&nbsp;Tobosa opravdu žije, je&nbsp;krásná, vznešená a&nbsp;že je&nbsp;hodna služby rytíře, jakým jest don Quijote&nbsp;– více ji&nbsp;nemohu a&nbsp;neumím vychváliti. Přes to&nbsp;mě&nbsp;ale mrzí jistá okolnost a&nbsp;zlobím se&nbsp;poněkud na&nbsp;Sancha Panzu: neboť, když jí&nbsp;nesl list od&nbsp;vás, jak řečená kniha zaznamenává, viděl Dulcineu, jak prosévá pytel pšenice, a&nbsp;to – jak se&nbsp;zdá – ještě obyčejné červené; proto právě pochybuji o&nbsp;její vznešenosti.“</span></p>
        <p class="chunk" data-nb-ref-number="46" data-nb-words="4" data-nb-chars="18"><span class="idea" data-nb-ref-number="46" id="idea46" data-nb-words="4" data-nb-chars="18">Don Quijote na&nbsp;to:</span></p>
        <p class="chunk" data-nb-ref-number="47" data-nb-words="202" data-nb-chars="1267"><span class="idea" data-nb-ref-number="47" id="idea47" data-nb-words="202" data-nb-chars="1267">„Vaše Vznešenost, paní, jistě ví, že&nbsp;téměř všechna dobrodružství, která mě&nbsp;potkávají, nebo aspoň většina, vymykají se&nbsp;zákonům dobrodružství jiných rytířů; buď končí jinak z&nbsp;nepředvídaného zakročení osudu, nebo se&nbsp;mi&nbsp;nedaří škodolibostí nějakého mstivého čaroděje; ale jest známo, že&nbsp;všichni nebo mnozí slavní potulní rytíři měli zvláštní moc brániti se&nbsp;kouzlům, anebo byli tak silní, že&nbsp;byli nezranitelní, jako slavný Roland, jeden z&nbsp;dvanácti pairů francouzských, o&nbsp;němž jde pověst, že&nbsp;byl zranitelný jenom na&nbsp;chodidle pravé nohy a&nbsp;pouze špičkou velké jehly, nikoli zbraní jinou; z&nbsp;toho důvodu Bernardo del Carpio u&nbsp;Roncesvalles vyzdvihl jej ze&nbsp;země a&nbsp;zardousil v&nbsp;objetí, vzpomínaje, jak usmrtil Herakles Antaia, divokého obra, jenž byl prý synem Země. Proto myslím, že&nbsp;mám snad také podobnou vlastnost, ne&nbsp;sice nezranitelnost, neboť jsem se&nbsp;několikráte přesvědčil, že&nbsp;mám tělo choulostivé a&nbsp;zranitelné, ani nejsem chráněn proti kouzlům: byl jsem totiž už&nbsp;zavřen v&nbsp;kleci, kam by&nbsp;mne bez kouzel celý svět nebyl dostal; a&nbsp;poněvadž jsem z&nbsp;ní vyvázl, myslím, že&nbsp;žádné jiné kouzlo mě&nbsp;nemůže zničiti; čarodějové, vědouce dobře, že&nbsp;mé&nbsp;osoby nemohou užívati k&nbsp;věcem špatným, mstí se&nbsp;mi&nbsp;na&nbsp;tom, co&nbsp;je&nbsp;mi&nbsp;nejdražší, a&nbsp;ubližují Dulcinei, mému životu, snažíce se&nbsp;mě&nbsp;tak usmrtiti.</span></p>
        <p class="chunk" data-nb-ref-number="48" data-nb-words="192" data-nb-chars="1191"><span class="idea" data-nb-ref-number="48" id="idea48" data-nb-words="192" data-nb-chars="1191">A&nbsp;proto, když můj zbrojnoš šel k&nbsp;ní se&nbsp;vzkazem, změnili Dulcineu v&nbsp;selku, zaměstnanou sprostou prací, totiž prosíváním obilí, ale už&nbsp;jsem řekl, že&nbsp;ta&nbsp;pšenice nebyla červenou pšenicí, ani pšenicí vůbec, ale orientálními perlami; a&nbsp;abych dokázal pravdivost svého tvrzení, prozradím Vašim Milostem, že&nbsp;jsem zavítal do&nbsp;Tobosa před několika dny a&nbsp;nemohl jsem nalézti Dulcinein palác; druhý den ji&nbsp;zbrojnoš Sancho uviděl ve&nbsp;skutečné podobě, nejkrásnější na&nbsp;světě, kdežto já&nbsp;změněnou v&nbsp;hrubou, ošklivou vesničanku, neslušně mluvící, ačkoliv moje dáma je&nbsp;slušnost sama; a&nbsp;poněvadž já&nbsp;nejsem zaklet a&nbsp;domnívám se, že&nbsp;je&nbsp;to&nbsp;i&nbsp;nemožné, jest zakleta, ponížena, změněna a&nbsp;přetvořena ona, v&nbsp;ní se&nbsp;mi&nbsp;pomstili moji nepřátelé a&nbsp;já ji&nbsp;budu oplakávati věčně, dokud nenabude dřívější podoby. To&nbsp;vše říkám proto, aby se&nbsp;nikdo nedivil, že&nbsp;ji&nbsp;Sancho spatřil, jak prosívala pšenici, neboť není divu, změnili-li ji&nbsp;mně, že&nbsp;ji&nbsp;přeměnili též jemu. Dulcinea pochází z&nbsp;urozeného a&nbsp;váženého rodu z&nbsp;hlavní šlechty toboské, jež je&nbsp;četná, slavná a&nbsp;stará. Nevyrovnatelná Dulcinea zvětší znamenitě slávu a&nbsp;pověst své obce v&nbsp;dobách budoucích, jako Helena proslavila Tróju a&nbsp;Cava Španělsko, zde však důvod k&nbsp;pověsti bude lepší.</span></p>
        <p class="chunk" data-nb-ref-number="49" data-nb-words="234" data-nb-chars="1420"><span class="idea" data-nb-ref-number="49" id="idea49" data-nb-words="234" data-nb-chars="1420">Také upozorňuji Vaši Vznešenost na&nbsp;Sancha Panzu, jenž jest nejzábavnějším zbrojnošem, jaký kdy byl ve&nbsp;službách potulného rytíře; mnohdy při své tuposti bývá tak bystrý, že&nbsp;je&nbsp;nemalou rozkoší přemítat, je-li chytrý, nebo hlupák, někdy je&nbsp;zase škodolibý, a&nbsp;tu se&nbsp;táži, je-li to&nbsp;ničema, ale častá bláznovství naopak opět nasvědčují, že&nbsp;jest hlupák. Všemu důvěřuje, přestože o&nbsp;všem pochybuje. Často si&nbsp;myslím, že&nbsp;provede pořádnou hloupost, ale on&nbsp;znenadání ukáže neobyčejnou chytrost. Vůbec, neproměnil bych jej za&nbsp;jiného zbrojnoše, i&nbsp;kdyby mi&nbsp;přidali k&nbsp;němu celé město; proto se&nbsp;rozmýšlím, je-li skutečně dobré ho&nbsp;poslat do&nbsp;vladařství, které mu&nbsp;Vaše Milost laskavě dala, ač&nbsp;uznávám jeho jisté vlohy k&nbsp;panování; kdyby si&nbsp;trochu zbystřil rozum, věděl by&nbsp;si&nbsp;rady v&nbsp;jakémkoliv vladařství, jako si&nbsp;ví&nbsp;král rady v&nbsp;ukládání daní, a&nbsp;to vše tím spíše, že&nbsp;z&nbsp;četných případů víme, že&nbsp;k&nbsp;vládě není potřebí zvláštní schopnosti, ani velkého vzdělání, neboť mnozí neumějí ani čísti, a&nbsp;přece vládnou jako draví ptáci. Stačí, že&nbsp;mají dobrou snahu a&nbsp;všeho si&nbsp;náležitě hledí, neboť rádců, kteří by&nbsp;jim poradili a&nbsp;zkoumali, co&nbsp;činit, jak to&nbsp;obyčejně bývá u&nbsp;vznešených a&nbsp;málo vzdělaných vladařů, kteří mají k&nbsp;ruce právníka, budou míti hojnost vždy. Poradil bych mu&nbsp;pouze, aby nepřijímal úplatků a&nbsp;neposkytoval za&nbsp;ně&nbsp;práv a&nbsp;jiné věci, o&nbsp;kterých pomlčím; v&nbsp;příhodné době k&nbsp;Sanchovu prospěchu i&nbsp;zdaru ostrova, na&nbsp;kterém má&nbsp;vládnouti, je&nbsp;vyslovím.“</span></p>
        <p class="chunk" data-nb-ref-number="50" data-nb-words="82" data-nb-chars="442"><span class="idea" data-nb-ref-number="50" id="idea50" data-nb-words="82" data-nb-chars="442">Sem až&nbsp;došli v&nbsp;hovoru vévoda, vévodkyně a&nbsp;don Quijote, když tu&nbsp;ozval se&nbsp;v&nbsp;paláci veliký povyk a&nbsp;křik a&nbsp;do sálu vběhl Sancho, celý ustrašený, s&nbsp;nějakým cárem místo ručníku pod bradou, a&nbsp;za ním vrazil zástup kuchařů či&nbsp;spíše darebů z&nbsp;kuchyně a&nbsp;jiných sluhů, z&nbsp;nichž jeden držel vaničku s&nbsp;vodou, podle barvy a&nbsp;čistoty patrně špínou; běhal za&nbsp;ním a&nbsp;honil ho&nbsp;a&nbsp;chtěl mu&nbsp;ji&nbsp;podstrčiti pod bradu, zatímco druhý darebák předstíral, že&nbsp;jej chce umýti.</span></p>
        <p class="chunk" data-nb-ref-number="51" data-nb-words="20" data-nb-chars="134"><span class="idea" data-nb-ref-number="51" id="idea51" data-nb-words="20" data-nb-chars="134">„Co se&nbsp;stalo, bratři?“ zvolala vévodkyně. „Co to&nbsp;znamená? Co&nbsp;zamýšlíte udělati tomuto dobrákovi? Zapomínáte, že&nbsp;se&nbsp;má&nbsp;státi vladařem?“</span></p>
        <p class="chunk" data-nb-ref-number="52" data-nb-words="5" data-nb-chars="25"><span class="idea" data-nb-ref-number="52" id="idea52" data-nb-words="5" data-nb-chars="25">Povedený ten holič na&nbsp;to:</span></p>
        <p class="chunk" data-nb-ref-number="53" data-nb-words="16" data-nb-chars="80"><span class="idea" data-nb-ref-number="53" id="idea53" data-nb-words="16" data-nb-chars="80">„Ten pán se&nbsp;nechce mýti, a&nbsp;je to&nbsp;přece obyčej, který dodržel vévoda i&nbsp;jeho pán.“</span></p>
        <p class="chunk" data-nb-ref-number="54" data-nb-words="99" data-nb-chars="594"><span class="idea" data-nb-ref-number="54" id="idea54" data-nb-words="99" data-nb-chars="594">„Ale chci,“ zvolal zlostně Sancho, „ale v&nbsp;čistší vodě a&nbsp;s&nbsp;bělejším ručníkem a&nbsp;ne tak umazanýma rukama; neliším se&nbsp;tolik od&nbsp;svého pána, aby jeho umývali andělskou vodou a&nbsp;mne ďábelskou špínou; obyčeje v&nbsp;různých krajinách a&nbsp;hradech knížat jsou jen tehdy dobré, nepřehánějí-li příliš, a&nbsp;ten zdejší obyčej umývání je&nbsp;horší veřejného mrskání. Mám bradu čistou a&nbsp;nepotřebuji podobného chlazení a&nbsp;kdo se&nbsp;opováží ke&nbsp;mně přistoupit a&nbsp;dotknout se&nbsp;mého jediného chlupu či&nbsp;brady (říkám to&nbsp;zdvořile), tomu má&nbsp;pěst ostane v&nbsp;lebce, neboť podobná zdvořilost a&nbsp;umývání podobá se&nbsp;spíše urážce než úctě k&nbsp;hostům.“</span></p>
        <p class="chunk" data-nb-ref-number="55" data-nb-words="42" data-nb-chars="283"><span class="idea" data-nb-ref-number="55" id="idea55" data-nb-words="42" data-nb-chars="283">Vévodkyně div nezhynula smíchem při Sanchově hněvivém horlení; don Quijote byl ale nemile překvapen vida Sanchův špinavý ručník a&nbsp;spoustu kuchyňského služebnictva, které na&nbsp;něho doráželo, a&nbsp;proto ukloniv se&nbsp;zdvořile vévodům, jako by&nbsp;prosil o&nbsp;dovolení mluviti, pravil klidně té&nbsp;bandě:</span></p>
        <p class="chunk" data-nb-ref-number="56" data-nb-words="47" data-nb-chars="265"><span class="idea" data-nb-ref-number="56" id="idea56" data-nb-words="47" data-nb-chars="265">„Poslyšte, páni rytíři, dejte pokoj tomu hochovi a&nbsp;jděte svou cestou nebo jinam, jak chcete; můj zbrojnoš je&nbsp;tak čistý jako jiní a&nbsp;tahle vanička je&nbsp;mu&nbsp;příliš malá a&nbsp;vonná; udělejte, co&nbsp;vám radím, a&nbsp;nevšímejte si&nbsp;ho, neboť ani on, ani já&nbsp;podobným žertům nerozumíme.“</span></p>
        <p class="chunk" data-nb-ref-number="57" data-nb-words="6" data-nb-chars="29"><span class="idea" data-nb-ref-number="57" id="idea57" data-nb-words="6" data-nb-chars="29">Tu&nbsp;ho&nbsp;Sancho přerušil a&nbsp;řekl:</span></p>
        <p class="chunk" data-nb-ref-number="58" data-nb-words="35" data-nb-chars="184"><span class="idea" data-nb-ref-number="58" id="idea58" data-nb-words="35" data-nb-chars="184">„Jen ať&nbsp;zkusí si&nbsp;ze&nbsp;mne dělat vtipy, vydržím to, jako že&nbsp;je&nbsp;nyní tma. Dejte mi&nbsp;hřeben nebo cokoliv a&nbsp;pročešte mi&nbsp;vous, bude-li tam něco na&nbsp;urážku čistotě, oholte mě&nbsp;třeba proti srsti.“</span></p>
        <p class="chunk" data-nb-ref-number="59" data-nb-words="90" data-nb-chars="538"><span class="idea" data-nb-ref-number="59" id="idea59" data-nb-words="90" data-nb-chars="538">Vévodkyně stále se&nbsp;smíchem řekla: „Sancho Panza mluví ve&nbsp;všem pravdu a&nbsp;bude mít vždy pravdu: je&nbsp;čist, jak tvrdí, a&nbsp;nepotřebuje se&nbsp;mýti; když se&nbsp;mu&nbsp;nezamlouvá náš zvyk, musí se&nbsp;mu&nbsp;vyhověti, tím spíše, že&nbsp;jste si&nbsp;vy, sluhové čistoty, vedli příliš zbrkle a&nbsp;nedbale, možná že&nbsp;i&nbsp;drze, přinesše muži takovému a&nbsp;takovým vousům místo umyvadla a&nbsp;konvic z&nbsp;ryzího zlata a&nbsp;ručníků z&nbsp;pěkného německého plátna dřevěné nádobí a&nbsp;kuchyňské hadry; vůbec, jste špatní nevychovanci a&nbsp;musíte stále ukazovat, darebové, svou zášť k&nbsp;zbrojnošům potulných rytířů.“</span></p>
        <p class="chunk" data-nb-ref-number="60" data-nb-words="40" data-nb-chars="254"><span class="idea" data-nb-ref-number="60" id="idea60" data-nb-words="40" data-nb-chars="254">Darební sluhové a&nbsp;doprovázející je&nbsp;správce se&nbsp;domnívali, že&nbsp;to&nbsp;vévodkyně myslí doopravdy, sňali Sanchovi hadr zpod brady, pustili ho&nbsp;a&nbsp;krotce, téměř ustrašeně odešli. Sancho, vida, že&nbsp;je&nbsp;mimo nebezpečí, které měl za&nbsp;značné, klekl před vévodkyni a&nbsp;zvolal:</span></p>
        <p class="chunk" data-nb-ref-number="61" data-nb-words="70" data-nb-chars="423"><span class="idea" data-nb-ref-number="61" id="idea61" data-nb-words="70" data-nb-chars="423">„Od vznešené dámy lze očekávat i&nbsp;vznešenou pomoc; za&nbsp;milost, kterou mi&nbsp;nyní Vaše Vznešenost poskytla, nemohu se&nbsp;odvděčit jinak, než že&nbsp;toužím být nyní pasován na&nbsp;potulného rytíře, abych po&nbsp;celý svůj život mohl být v&nbsp;službách tak vzácné dámy; jsem sedlák, říkají mi&nbsp;Sancho Panza, mám ženu a&nbsp;děti a&nbsp;jsem zbrojnošem; mohu-li něčím z&nbsp;toho prokázati službu Vaší Milosti, provedu rozkaz Vaší Vznešenosti rychleji, než mi&nbsp;poručí.“</span></p>
        <p class="chunk" data-nb-ref-number="62" data-nb-words="83" data-nb-chars="536"><span class="idea" data-nb-ref-number="62" id="idea62" data-nb-words="83" data-nb-chars="536">„Jest viděti, Sancho,“ na&nbsp;to&nbsp;vévodkyně, „že jste se&nbsp;učil dvornosti ve&nbsp;škole dona Quijota, jenž jest dvornost sama; chci říci, že&nbsp;jste byl vzdělán na&nbsp;ňadrech dona Quijota, který je&nbsp;zřídlem dobrých způsobů a&nbsp;výkvětem jemného mravu, či&nbsp;bravu, jak vy&nbsp;říkáte; přeji štěstí takovému pánu i&nbsp;takovému zbrojnoši, z&nbsp;nichž jeden jest polárkou potulného rytířstva, druhý hvězdou věrnosti zbrojnošské; povstaňte, příteli Sancho, obdaruji vás za&nbsp;vaši dvornost a&nbsp;poprosím svého pána, vévodu, aby vyplnil co&nbsp;nejrychleji svůj slib, dáti vám vladařství.“</span></p>
        <p class="chunk" data-nb-ref-number="63" data-nb-words="89" data-nb-chars="522"><span class="idea" data-nb-ref-number="63" id="idea63" data-nb-words="89" data-nb-chars="522">Tím byla rozmluva skončena, don Quijote si&nbsp;šel zdřímnout a&nbsp;vévodkyně žádala Sancha, aby zůstal u&nbsp;ní a&nbsp;jejích dívek v&nbsp;chladné místnosti, nechce-li se&nbsp;mu&nbsp;tuze spát. Sancho poznamenal, že&nbsp;je&nbsp;sice zvyklý spáti v&nbsp;létě čtyři nebo pět hodin, ale že&nbsp;vyhoví její dobrotě a&nbsp;seč bude se&nbsp;přičiní, aby toho dne neusnul, a&nbsp;že se&nbsp;vrátí podle jejího rozkazu; potom odešel. Vévoda vydal nová nařízení, jak mají zacházeti s&nbsp;donem Quijotem jako s&nbsp;potulným rytířem, aby se&nbsp;neprohřešili proti pravidlům obvyklým prý u&nbsp;dávných potulných rytířů.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_041.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>