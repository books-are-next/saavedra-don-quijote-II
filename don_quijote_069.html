<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LIX\.,kde se vypráví o&nbsp;neobyčejné příhodě, již lze míti za&nbsp;dobrodružství, která potkala dona Quijota\.">
    <meta name="apple-mobile-web-app-capable" content="yes">
    <title>KAPITOLA LIX.,kde se vypráví o&nbsp;neobyčejné příhodě, již lze míti za&nbsp;dobrodružství, která potkala dona Quijota.</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miguel de Cervantes Saavedra: Důmyslný rytíř Don Quijote de la Mancha II">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Důmyslný rytíř Don Quijote de la Mancha II">
    <meta property="og:title" content="Důmyslný rytíř Don Quijote de la Mancha II">
    <meta property="og:type" content="book">
    <meta property="og:book:author" content="Miguel de Cervantes Saavedra">
    <meta property="twitter:title" content="Miguel de Cervantes Saavedra: Důmyslný rytíř Don Quijote de la Mancha II">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./don_quijote_068.html">
    <link rel="next" href="./don_quijote_070.html">
    <meta name="nb-order" content="68">
    <link rel="self" href="don_quijote_069.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-1e68122">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2410" data-nb-chars="14115">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_068.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="16" data-nb-chars="109"><span class="idea" data-nb-ref-number="1" id="idea1" data-nb-words="16" data-nb-chars="109">KAPITOLA LIX.,kde se&nbsp;vypráví o&nbsp;neobyčejné příhodě, již lze míti za&nbsp;dobrodružství, která potkala dona Quijota.</span></h1>
        <section>
          <p class="chunk" data-nb-ref-number="2" data-nb-words="129" data-nb-chars="770"><span class="idea" data-nb-ref-number="2" id="idea2" data-nb-words="129" data-nb-chars="770">Od&nbsp;uprášenosti a&nbsp;únavy, které si&nbsp;don Quijote a&nbsp;Sancho jediné odnesli ze&nbsp;styku s&nbsp;nezdvořilými býky, odpomohl jasný a&nbsp;čistý pramen, který našli pod svěžími stromy, vedle nichž se&nbsp;oba tuláci, pán i&nbsp;sluha, uložili, nechavše svobodné, bez ohlávky a&nbsp;uzdy, osla i&nbsp;Rocinanta. Sancho se&nbsp;uchýlil k&nbsp;zásobám svého tlumoku a&nbsp;vytáhl z&nbsp;něho, co&nbsp;nazýval „příkrmem“. Don Quijote si&nbsp;vypláchl ústa, umyl obličej, s&nbsp;kterýmžto občerstvením nabrala nového dechu jeho pokleslá statečnost. Don Quijote nejedl zármutkem a&nbsp;Sancho se&nbsp;neodvažoval dotknout se&nbsp;jídla před sebou ze&nbsp;zdrženlivosti a&nbsp;čekal, až&nbsp;začne pán: ale vida, že&nbsp;pán ponořen v&nbsp;myšlení ani si&nbsp;nevzpomene vzít kus chleba do&nbsp;úst, mnoho nemluvil a&nbsp;zhrdaje veškerým slušným chováním jal se&nbsp;rovnat do&nbsp;žaludku chléb a&nbsp;sýr, jež s&nbsp;sebou měl.</span></p>
          <p class="chunk" data-nb-ref-number="3" data-nb-words="121" data-nb-chars="737"><span class="idea" data-nb-ref-number="3" id="idea3" data-nb-words="121" data-nb-chars="737">„Jez, milý Sancho,“ řekl don Quijote, „udržuj svůj život, na&nbsp;němž ti&nbsp;záleží víc než mně, a&nbsp;mne nech zemřít působením mých myšlenek a&nbsp;mých neštěstí! Já, Sancho, jsem se&nbsp;narodil, abych žil umíraje, a&nbsp;ty, abys zemřel pojídaje. A&nbsp;abys viděl, že&nbsp;mám pravdu, pohlédni na&nbsp;mne, o&nbsp;němž jednají knihy, jenž jsem slavný svými vojenskými činy, umírněný v&nbsp;jednání, ctěný knížaty a&nbsp;vytoužený dívkami; a&nbsp;když jsem doufal v&nbsp;triumfální palmy a&nbsp;věnce, získané a&nbsp;zasloužené svými statečnými výkony, dočkal jsem se, že&nbsp;mě&nbsp;dnes ráno podupala, zkopala a&nbsp;potloukla kopyta nečistých a&nbsp;hnusných zvířat. Tato myšlenka mi&nbsp;otupuje zuby, ochromuje stoličky, umrtvuje ruce a&nbsp;odnímá úplně chuť jísti, takže zamýšlím umříti hladem, což jest nejkrutější ze&nbsp;všech smrtí.“</span></p>
          <p class="chunk" data-nb-ref-number="4" data-nb-words="98" data-nb-chars="552"><span class="idea" data-nb-ref-number="4" id="idea4" data-nb-words="98" data-nb-chars="552">„Tak tedy,“ řekl Sancho, aniž přestal hbitě žvýkat, „Vaše Milost neschválí ono přísloví, které říká ‚Ať si&nbsp;umřel, ale s&nbsp;plným břichem‘. Já&nbsp;však nemám v&nbsp;úmyslu se&nbsp;připravit o&nbsp;život, ale spíš míním dělat jako švec, který tahá zuby za&nbsp;kůži, až&nbsp;ji&nbsp;dostane, kam chce. Já&nbsp;budu tahati za&nbsp;život a&nbsp;přitom jíst, až&nbsp;jej dovedu ke&nbsp;konci, který mu&nbsp;určila nebesa, a&nbsp;vězte, pane, že&nbsp;není většího bláznovství než si&nbsp;chtít zoufat jako vy; věřte mi, najezte se&nbsp;a&nbsp;převalte trochu na&nbsp;zelené polštáře tohoto trávníku a&nbsp;uvidíte, jaké budete cítit ulehčení, až&nbsp;se&nbsp;probudíte.“</span></p>
          <p class="chunk" data-nb-ref-number="5" data-nb-words="19" data-nb-chars="111"><span class="idea" data-nb-ref-number="5" id="idea5" data-nb-words="19" data-nb-chars="111">Don Quijote poslechl, neboť se&nbsp;mu&nbsp;zdálo, že&nbsp;slova Sanchova plynou spíš z&nbsp;hlavy filozofa než hlupáka; pravil mu:</span></p>
          <p class="chunk" data-nb-ref-number="6" data-nb-words="80" data-nb-chars="463"><span class="idea" data-nb-ref-number="6" id="idea6" data-nb-words="80" data-nb-chars="463">„Kdybys, Sancho, nyní pro mne chtěl učiniti, co&nbsp;ti&nbsp;nyní povím, ulehčení moje bylo by&nbsp;jistější a&nbsp;můj zármutek ne&nbsp;tak značný: zatímco budu spáti, měl bys poodstoupiti z&nbsp;tohoto místa podle svého zdání, obnažiti své tělo a&nbsp;otěžemi Rocinanta dáti si&nbsp;tři sta nebo čtyři sta ran na&nbsp;účet těch tří tisíc a&nbsp;několika, jež si&nbsp;máš dáti, abys vysvobodil z&nbsp;kouzel Dulcineu; neboť je&nbsp;nemalým neštěstím, že&nbsp;ubohá ta&nbsp;dáma je&nbsp;ještě začarována vinou tvé nepamětlivosti a&nbsp;nedbalosti.“</span></p>
          <p class="chunk" data-nb-ref-number="7" data-nb-words="82" data-nb-chars="423"><span class="idea" data-nb-ref-number="7" id="idea7" data-nb-words="82" data-nb-chars="423">„O&nbsp;tom by&nbsp;se&nbsp;dalo mluvit,“ řekl Sancho, „teď spěme oba a&nbsp;Bůh už&nbsp;rozhodl, co&nbsp;potom bude. Vězte, Milosti, že&nbsp;je&nbsp;to&nbsp;kruté, má-li se&nbsp;člověk bít s&nbsp;chladnou krví, a&nbsp;zvlášť, padají-li rány na&nbsp;tělo špatně chované a&nbsp;hůře krmené. Ať&nbsp;je&nbsp;paní Dulcinea jen trpělivá; až&nbsp;to&nbsp;bude nejméně čekat, bude ze&nbsp;mne síto samým bičováním, to&nbsp;uvidí. A&nbsp;pořád se&nbsp;žije, až&nbsp;do&nbsp;smrti; chci říci, že&nbsp;jsem ještě živ a&nbsp;mám též dobrou vůli splnit svůj slib.“</span></p>
          <p class="chunk" data-nb-ref-number="8" data-nb-words="153" data-nb-chars="872"><span class="idea" data-nb-ref-number="8" id="idea8" data-nb-words="153" data-nb-chars="872">Don Quijote mu&nbsp;za&nbsp;to&nbsp;poděkoval, pojedl něco málo, Sancho hodně, a&nbsp;oba si&nbsp;lehli k&nbsp;spánku, nechávajíce pásti podle vůle a&nbsp;bez překážky v&nbsp;bujné trávě, jíž byla louka zcela pokryta, oba stálé druhy a&nbsp;přátele, Rocinanta a&nbsp;osla. Procitli dost pozdě, vsedli do&nbsp;sedel a&nbsp;dali se&nbsp;na&nbsp;další cestu, spěchajíce, aby dorazili do&nbsp;hospody, již bylo vidět asi na&nbsp;míli. Povídám, že&nbsp;to&nbsp;byla hospoda, poněvadž don Quijote ji&nbsp;tak nazval, přes svůj zvyk nazývat všechny hospody hrady. Odjeli tam a&nbsp;zeptali se&nbsp;hospodského, má-li místo k&nbsp;přenocování. Bylo jim odpověděno, že&nbsp;ano, a&nbsp;to tak pohodlné a&nbsp;blahobytné jako v&nbsp;Zaragoze. Sestoupili ze&nbsp;sedel a&nbsp;Sancho uložil své zásoby v&nbsp;pokoji, k&nbsp;němuž mu&nbsp;hospodský dal klíč, odvedl zvířata do&nbsp;stáje, dal jim obroku a&nbsp;šel se&nbsp;zeptat dona Quijota, sedícího na&nbsp;lavici, na&nbsp;rozkazy, děkuje při tom obzvláště nebesům za&nbsp;to, že&nbsp;se&nbsp;pánovi hospoda nezdá býti hradem.</span></p>
          <p class="chunk" data-nb-ref-number="9" data-nb-words="42" data-nb-chars="243"><span class="idea" data-nb-ref-number="9" id="idea9" data-nb-words="42" data-nb-chars="243">Přišla hodina večeře i&nbsp;uchýlili se&nbsp;do&nbsp;své světnice a&nbsp;Sancho se&nbsp;zeptal hostinského, co&nbsp;jim může dát k&nbsp;jídlu. Hospodský na&nbsp;to, že&nbsp;samo pomyšlení, ať&nbsp;si&nbsp;řekne o&nbsp;cokoliv, že&nbsp;hospoda je&nbsp;zásobena ptáky nebeskými, drůbeží pozemskou i&nbsp;rybami mořskými.</span></p>
          <p class="chunk" data-nb-ref-number="10" data-nb-words="25" data-nb-chars="142"><span class="idea" data-nb-ref-number="10" id="idea10" data-nb-words="25" data-nb-chars="142">„Tolik toho ani není třeba,“ odpověděl Sancho, „pár pečených kuřat nám stačí, protože můj pán je&nbsp;choulostivý a&nbsp;jí málo a&nbsp;ani já&nbsp;nejsem žrout.“</span></p>
          <p class="chunk" data-nb-ref-number="11" data-nb-words="10" data-nb-chars="67"><span class="idea" data-nb-ref-number="11" id="idea11" data-nb-words="10" data-nb-chars="67">Hostinský odvětil, že&nbsp;nemá kuřat, neboť krahujci mu&nbsp;je&nbsp;rozchvátili.</span></p>
          <p class="chunk" data-nb-ref-number="12" data-nb-words="12" data-nb-chars="79"><span class="idea" data-nb-ref-number="12" id="idea12" data-nb-words="12" data-nb-chars="79">„Tak dejte, pane hostinský,“ řekl Sancho, „upéci slepici, ale aby byla křehká!“</span></p>
          <p class="chunk" data-nb-ref-number="13" data-nb-words="23" data-nb-chars="144"><span class="idea" data-nb-ref-number="13" id="idea13" data-nb-words="23" data-nb-chars="144">„Slepici? Otče drahý!“ zvolal hostinský. „Včera jsem jich, na&nbsp;mou duši, poslal do&nbsp;města prodat přes padesát! A&nbsp;krom slepic požádejte o&nbsp;cokoliv.“</span></p>
          <p class="chunk" data-nb-ref-number="14" data-nb-words="8" data-nb-chars="55"><span class="idea" data-nb-ref-number="14" id="idea14" data-nb-words="8" data-nb-chars="55">„Tak tedy,“ pravil Sancho, „aspoň telecí nebo kůzlečí.“</span></p>
          <p class="chunk" data-nb-ref-number="15" data-nb-words="15" data-nb-chars="93"><span class="idea" data-nb-ref-number="15" id="idea15" data-nb-words="15" data-nb-chars="93">„Doma ho&nbsp;právě teď,“ byla odpověď, „nemám, protože došlo; ale příští týden ho&nbsp;bude nadbytek!“</span></p>
          <p class="chunk" data-nb-ref-number="16" data-nb-words="17" data-nb-chars="113"><span class="idea" data-nb-ref-number="16" id="idea16" data-nb-words="17" data-nb-chars="113">„To je&nbsp;nám málo platné,“ odpověděl Sancho, „ale snad všechny tyto nedostatky znamenají nadbytek slaniny a&nbsp;vajec.“</span></p>
          <p class="chunk" data-nb-ref-number="17" data-nb-words="33" data-nb-chars="207"><span class="idea" data-nb-ref-number="17" id="idea17" data-nb-words="33" data-nb-chars="207">„Proboha,“ zněla odpověď hostinského, „to má&nbsp;pan host pěknou paměť! Vždyť jsem vám řekl, že&nbsp;nemám slepic, a&nbsp;chcete, abych měl vejce? Žádejte, přejete-li si&nbsp;jiná jemná jídla, ale neshánějte se&nbsp;po&nbsp;mlsnostech.“</span></p>
          <p class="chunk" data-nb-ref-number="18" data-nb-words="20" data-nb-chars="114"><span class="idea" data-nb-ref-number="18" id="idea18" data-nb-words="20" data-nb-chars="114">„Tak už&nbsp;dost, u&nbsp;všech všudy,“ řekl Sancho, „a řekněte mi&nbsp;konečně, co&nbsp;máte, a&nbsp;nechte marných řečí, pane hostinský!“</span></p>
          <p class="chunk" data-nb-ref-number="19" data-nb-words="2" data-nb-chars="17"><span class="idea" data-nb-ref-number="19" id="idea19" data-nb-words="2" data-nb-chars="17">Hospodský pravil:</span></p>
          <p class="chunk" data-nb-ref-number="20" data-nb-words="43" data-nb-chars="244"><span class="idea" data-nb-ref-number="20" id="idea20" data-nb-words="43" data-nb-chars="244">„Co skutečně a&nbsp;doopravdy mám, jsou dvě hovězí nohy, které se&nbsp;podobají telecím ručičkám, nebo mám také dvě telecí ručičky, které se&nbsp;podobají hovězím nohám; jsou vařeny s&nbsp;hrachem, cibulí a&nbsp;slaninou a&nbsp;v&nbsp;tuto chvíli říkají: Sněz mě&nbsp;už, sněz mě&nbsp;už!“</span></p>
          <p class="chunk" data-nb-ref-number="21" data-nb-words="35" data-nb-chars="182"><span class="idea" data-nb-ref-number="21" id="idea21" data-nb-words="35" data-nb-chars="182">„Vymiňuji si&nbsp;je&nbsp;už&nbsp;teď,“ řekl Sancho, „a ať&nbsp;se&nbsp;jich nikdo nedotýká, neboť zaplatím je&nbsp;lépe než kdo druhý; na&nbsp;nic jiného nemám větší chuť a&nbsp;je mi&nbsp;jedno, jsou-li to&nbsp;ručičky nebo nohy.“</span></p>
          <p class="chunk" data-nb-ref-number="22" data-nb-words="23" data-nb-chars="139"><span class="idea" data-nb-ref-number="22" id="idea22" data-nb-words="23" data-nb-chars="139">„Nikdo se&nbsp;jich nedotkne,“ řekl hospodský, „protože ostatní moji hosté jsou vznešení lidé a&nbsp;mají s&nbsp;sebou kuchaře, sluhu pro nákupy i&nbsp;spíži.“</span></p>
          <p class="chunk" data-nb-ref-number="23" data-nb-words="33" data-nb-chars="210"><span class="idea" data-nb-ref-number="23" id="idea23" data-nb-words="33" data-nb-chars="210">„Co do&nbsp;vznešenosti,“ řekl Sancho, „nikdo není vznešenější než můj pán; ale jeho povolání nedovoluje mu&nbsp;mít s&nbsp;sebou špižírny a&nbsp;vinné sklepy; natáhneme se&nbsp;třebas uprostřed louky a&nbsp;nakrmíme žaludy nebo mišpulemi.“</span></p>
          <p class="chunk" data-nb-ref-number="24" data-nb-words="46" data-nb-chars="271"><span class="idea" data-nb-ref-number="24" id="idea24" data-nb-words="46" data-nb-chars="271">Takto rozmlouval Sancho s&nbsp;hospodským, ale pak přestal odpovídat, neboť byl otázán, jakého povolání nebo řemesla je&nbsp;jeho pán. Nastala chvíle večeře, don Quijote se&nbsp;vrátil do&nbsp;pokoje, hospodský přinesl jídlo v&nbsp;stavu, v&nbsp;němž právě bylo, a&nbsp;velmi ochotně sedl si&nbsp;i&nbsp;sám za&nbsp;stůl.</span></p>
          <p class="chunk" data-nb-ref-number="25" data-nb-words="17" data-nb-chars="117"><span class="idea" data-nb-ref-number="25" id="idea25" data-nb-words="17" data-nb-chars="117">Je&nbsp;pravděpodobno, že&nbsp;ze&nbsp;druhé světnice vedle don Quijotovy, oddělené jen tenkou přepážkou, uslyšel don Quijote slova:</span></p>
          <p class="chunk" data-nb-ref-number="26" data-nb-words="24" data-nb-chars="152"><span class="idea" data-nb-ref-number="26" id="idea26" data-nb-words="24" data-nb-chars="152">„Přisám životu Vaší Milosti, pane done Jeronýme, než nám přinesou večeři, přečteme si&nbsp;ještě další kapitolu z&nbsp;druhého dílu ‚Dona Quijota de&nbsp;la&nbsp;Mancha‘!“<sup id="fnref:1"><a href="#fn:1" class="footnote-ref" role="doc-noteref">1</a></sup></span></p>
          <p class="chunk" data-nb-ref-number="27" data-nb-words="22" data-nb-chars="124"><span class="idea" data-nb-ref-number="27" id="idea27" data-nb-words="22" data-nb-chars="124">Sotva don Quijote uslyšel své jméno, vstal a&nbsp;pozorně poslouchal, co&nbsp;se&nbsp;o&nbsp;něm říká; slyšel pak, jak řečený don Jeroným praví:</span></p>
          <p class="chunk" data-nb-ref-number="28" data-nb-words="30" data-nb-chars="172"><span class="idea" data-nb-ref-number="28" id="idea28" data-nb-words="30" data-nb-chars="172">„Proč chcete, Milosti pane done Juane, abychom čtli ty&nbsp;nesmysly? Není možno, aby tomu, kdo četl první díl historie o&nbsp;donu Quijotovi de&nbsp;la&nbsp;Mancha, líbil se&nbsp;tento díl druhý.“</span></p>
          <p class="chunk" data-nb-ref-number="29" data-nb-words="40" data-nb-chars="216"><span class="idea" data-nb-ref-number="29" id="idea29" data-nb-words="40" data-nb-chars="216">„Přes to,“ řekl don Juan, „bude dobře jej číst, neboť není knihy tak špatné, aby v&nbsp;sobě neměla něco dobrého. Co&nbsp;se&nbsp;mi&nbsp;na&nbsp;tomto nejvíce nelíbí, je, že&nbsp;líčí dona Quijota už&nbsp;vystřízlivělého z&nbsp;lásky k&nbsp;Dulcinei z&nbsp;Tobosa.“</span></p>
          <p class="chunk" data-nb-ref-number="30" data-nb-words="13" data-nb-chars="65"><span class="idea" data-nb-ref-number="30" id="idea30" data-nb-words="13" data-nb-chars="65">Slyše to&nbsp;don Quijote pln hněvu a&nbsp;zlosti zvedl svůj hlas a&nbsp;zvolal:</span></p>
          <p class="chunk" data-nb-ref-number="31" data-nb-words="56" data-nb-chars="349"><span class="idea" data-nb-ref-number="31" id="idea31" data-nb-words="56" data-nb-chars="349">„Kdokoliv by&nbsp;řekl, že&nbsp;don Quijote zapomněl nebo může zapomenout na&nbsp;Dulcineu z&nbsp;Tobosa, poučím jej rovnými zbraněmi, že&nbsp;je&nbsp;dalek pravdy. Neboť ani nevyrovnatelná Dulcinea z&nbsp;Tobosa nemůže býti zapomenuta, ani v&nbsp;donu Quijotovi se&nbsp;nemůže zroditi zapomenutí: jeho znakem je&nbsp;věrnost a&nbsp;jeho povoláním je&nbsp;zachovávati ji&nbsp;lehce a&nbsp;bez veškerého násilí na&nbsp;sobě.“</span></p>
          <p class="chunk" data-nb-ref-number="32" data-nb-words="9" data-nb-chars="50"><span class="idea" data-nb-ref-number="32" id="idea32" data-nb-words="9" data-nb-chars="50">„Kdo nám to&nbsp;odpovídá?“ tázali se&nbsp;z&nbsp;druhého pokoje.</span></p>
          <p class="chunk" data-nb-ref-number="33" data-nb-words="28" data-nb-chars="151"><span class="idea" data-nb-ref-number="33" id="idea33" data-nb-words="28" data-nb-chars="151">„Kdo to&nbsp;má&nbsp;být jiný,“ odpověděl Sancho, „než sám don Quijote de&nbsp;la&nbsp;Mancha, který splní, co&nbsp;řekl i&nbsp;co řekne, neboť poctivý dlužník nebojí se&nbsp;o&nbsp;zástavu.“</span></p>
          <p class="chunk" data-nb-ref-number="34" data-nb-words="23" data-nb-chars="126"><span class="idea" data-nb-ref-number="34" id="idea34" data-nb-words="23" data-nb-chars="126">Ještě to&nbsp;Sancho nedořekl a&nbsp;dveřmi pokoje vstoupili dva rytíři, jak se&nbsp;zdálo; jeden z&nbsp;nich objal kol hrdla dona Quijota a&nbsp;řekl:</span></p>
          <p class="chunk" data-nb-ref-number="35" data-nb-words="50" data-nb-chars="333"><span class="idea" data-nb-ref-number="35" id="idea35" data-nb-words="50" data-nb-chars="333">„Vaše přítomnost nemůže zapřít vaše jméno, ani vaše jméno nemůže nezaručovati vaši přítomnost: pane, jste beze vší pochyby pravý don Quijote de&nbsp;la&nbsp;Mancha, severní hvězda potulného rytířstva, navzdory tomu, kdož se&nbsp;chtěl zmocniti vašeho jména a&nbsp;snížiti cenu vašich rekovství, jak to&nbsp;učinil skladatel knihy, kterou vám zde odevzdávám.“</span></p>
          <p class="chunk" data-nb-ref-number="36" data-nb-words="28" data-nb-chars="132"><span class="idea" data-nb-ref-number="36" id="idea36" data-nb-words="28" data-nb-chars="132">A&nbsp;vložil mu&nbsp;do&nbsp;rukou knihu, již nesl jeho druh, a&nbsp;don Quijote ji&nbsp;vzal a&nbsp;beze slova jal se&nbsp;ji&nbsp;přebírati; za&nbsp;chvilku mu&nbsp;ji&nbsp;vrátil řka:</span></p>
          <p class="chunk" data-nb-ref-number="37" data-nb-words="92" data-nb-chars="533"><span class="idea" data-nb-ref-number="37" id="idea37" data-nb-words="92" data-nb-chars="533">„V&nbsp;tom málu, co&nbsp;jsem shlédl, našel jsem tři věci na&nbsp;autorovi hodné pokárání. Především několik slov, která jsem četl v&nbsp;předmluvě. Za&nbsp;druhé, že&nbsp;je&nbsp;kniha psána aragonsky, poněvadž často vynechává členy. Za&nbsp;třetí, co&nbsp;nejvíce v&nbsp;něm ukazuje nevědomce, je&nbsp;to, že&nbsp;se&nbsp;mýlí a&nbsp;uchyluje od&nbsp;pravdy v&nbsp;tom nejdůležitějším vypravování: tady říká, že&nbsp;se&nbsp;žena Sancha Panzy, mého zbrojnoše, jmenuje Marie Gutiérrezová, a&nbsp;není to&nbsp;pravda, nýbrž Tereza Panzová. A&nbsp;kdo se&nbsp;mýlí ve&nbsp;věci tak důležité, možno se&nbsp;obávati, že&nbsp;se&nbsp;mýlí i&nbsp;ve všem ostatním líčení.“</span></p>
          <p class="chunk" data-nb-ref-number="38" data-nb-words="44" data-nb-chars="246"><span class="idea" data-nb-ref-number="38" id="idea38" data-nb-words="44" data-nb-chars="246">Na&nbsp;to&nbsp;řekl Sancho Panza: „To je&nbsp;mi&nbsp;pěkný vypravěč! Ten asi jistě je&nbsp;zpraven o&nbsp;našich příhodách, když nazývá Terezu Panzovou, mou ženu, Marie Gutiérrezová. Vezměte ještě tu&nbsp;knihu, pane, a&nbsp;podívejte se, zdali tam je&nbsp;i&nbsp;o&nbsp;mně a&nbsp;nezměnil-li mi&nbsp;jméno!“</span></p>
          <p class="chunk" data-nb-ref-number="39" data-nb-words="15" data-nb-chars="107"><span class="idea" data-nb-ref-number="39" id="idea39" data-nb-words="15" data-nb-chars="107">„Pokud jsem slyšel, příteli,“ řekl don Jeroným, „jste bezpochyby Sancho Panza, zbrojnoš pana dona Quijota.“</span></p>
          <p class="chunk" data-nb-ref-number="40" data-nb-words="9" data-nb-chars="46"><span class="idea" data-nb-ref-number="40" id="idea40" data-nb-words="9" data-nb-chars="46">„To jsem,“ odvětil Sancho, „a jsem na&nbsp;to&nbsp;hrd.“</span></p>
          <p class="chunk" data-nb-ref-number="41" data-nb-words="38" data-nb-chars="226"><span class="idea" data-nb-ref-number="41" id="idea41" data-nb-words="38" data-nb-chars="226">„Věru,“ pravil kavalír, „tento nový autor nejedná o&nbsp;vás s&nbsp;čistotou, jež se&nbsp;na&nbsp;vaší osobě jeví: líčí vás jako přihlouplého žrouta docela bez půvabu, naprosto jiného, než je&nbsp;Sancho popsaný v&nbsp;prvním díle historie o&nbsp;vašem pánovi.“</span></p>
          <p class="chunk" data-nb-ref-number="42" data-nb-words="28" data-nb-chars="142"><span class="idea" data-nb-ref-number="42" id="idea42" data-nb-words="28" data-nb-chars="142">„Bůh mu&nbsp;odpusť,“ řekl Sancho, „kdyby mě&nbsp;raději nechal v&nbsp;mém koutku a&nbsp;dal mi&nbsp;pokoj, protože hraje jen ten, kdo umí, a&nbsp;dobře je&nbsp;Petrovi v&nbsp;Římě.“</span></p>
          <p class="chunk" data-nb-ref-number="43" data-nb-words="106" data-nb-chars="595"><span class="idea" data-nb-ref-number="43" id="idea43" data-nb-words="106" data-nb-chars="595">Oba šlechtici pozvali dona Quijota do&nbsp;svého pokoje k&nbsp;večeři, neboť prý dobře vědí, že&nbsp;v&nbsp;té hospodě není věcí hodných jeho osoby. Don Quijote vždy zdvořilý, přijal pozvání a&nbsp;povečeřel s&nbsp;nimi; Sancho zůstal nad hrncem jako jeho poloviční pán: sedl si&nbsp;v&nbsp;čelo stolu a&nbsp;s&nbsp;ním i&nbsp;hospodský, jenž ručičky a&nbsp;nohy jedl stejně rád jako Sancho. Za&nbsp;hovoru při večeři ptal se&nbsp;don Juan dona Quijota, jaké má&nbsp;zprávy o&nbsp;paní Dulcinei z&nbsp;Tobosa: zda se&nbsp;vdala, je-li matkou nebo aspoň těhotná či&nbsp;je-li neporušená a&nbsp;vzpomíná-li, pamětliva cti a&nbsp;dobrého zdání, na&nbsp;milostné myšlení pana dona Quijota. Na&nbsp;to&nbsp;on&nbsp;odpověděl:</span></p>
          <p class="chunk" data-nb-ref-number="44" data-nb-words="24" data-nb-chars="150"><span class="idea" data-nb-ref-number="44" id="idea44" data-nb-words="24" data-nb-chars="150">„Dulcinea je&nbsp;neporušena a&nbsp;mé milostné myšlení věrnější než kdy jindy; naše dopisování je&nbsp;slabé jako dříve a&nbsp;její krása proměněna v&nbsp;selskou ošklivost.“</span></p>
          <p class="chunk" data-nb-ref-number="45" data-nb-words="75" data-nb-chars="483"><span class="idea" data-nb-ref-number="45" id="idea45" data-nb-words="75" data-nb-chars="483">A&nbsp;potom jim dopodrobna vypověděl zakletí paní Dulciney, co&nbsp;jej potkalo v&nbsp;jeskyni Montesínově, rozkaz daný mu&nbsp;moudrým Merlínem, jak ji&nbsp;vysvobodit z&nbsp;čárů výpraskem Sanchovým. Oba kavalíři byli svrchovaně spokojeni slyšíce dona Quijota líčit podivné příhody jeho života a&nbsp;stejně se&nbsp;divili jeho nesmyslům jako uhlazenému způsobu, s&nbsp;nímž je&nbsp;vypravoval. Brzo jej měli za&nbsp;rozumného, brzo se&nbsp;jim měnil v&nbsp;blázna a&nbsp;nedovedli se&nbsp;rozhodnout, jaké místo mu&nbsp;vykázat mezi rozumností a&nbsp;bláznovstvím.</span></p>
          <p class="chunk" data-nb-ref-number="46" data-nb-words="15" data-nb-chars="98"><span class="idea" data-nb-ref-number="46" id="idea46" data-nb-words="15" data-nb-chars="98">Sancho skončil večeři a&nbsp;opustiv opilého hostinského vstoupil do&nbsp;pokoje svého pána a&nbsp;vstupuje řekl:</span></p>
          <p class="chunk" data-nb-ref-number="47" data-nb-words="30" data-nb-chars="175"><span class="idea" data-nb-ref-number="47" id="idea47" data-nb-words="30" data-nb-chars="175">„Ať mě&nbsp;zabijí, pánové, nechce-li spisovatel té&nbsp;knihy, kterou máte, abychom se&nbsp;poškorpili. Chtěl bych jen, když už&nbsp;o&nbsp;mně říká, že&nbsp;jsem žrout, aby mě&nbsp;nevydával aspoň za&nbsp;opilce.“</span></p>
          <p class="chunk" data-nb-ref-number="48" data-nb-words="30" data-nb-chars="174"><span class="idea" data-nb-ref-number="48" id="idea48" data-nb-words="30" data-nb-chars="174">„Ale on&nbsp;vydává,“ řekl don Jeroným; „nevzpomínám si&nbsp;už, jakým způsobem, ale vím, že&nbsp;jeho řeči jsou neslušné a&nbsp;nadto lživé, jak vidím na&nbsp;tváři výborného Sancha zde před sebou.“</span></p>
          <p class="chunk" data-nb-ref-number="49" data-nb-words="46" data-nb-chars="261"><span class="idea" data-nb-ref-number="49" id="idea49" data-nb-words="46" data-nb-chars="261">„Věřte mi, Milosti,“ pravil Sancho, „že Sancho a&nbsp;don Quijote té&nbsp;historie jsou jistě jiní než ti, o&nbsp;kterých vypráví kniha složená Cidem Hametem Benengelim a&nbsp;kteří jsou ti&nbsp;praví: můj pán je&nbsp;statečný, rozumný a&nbsp;zamilovaný a&nbsp;já mile prostý a&nbsp;ani žrout, ani opilec.“</span></p>
          <p class="chunk" data-nb-ref-number="50" data-nb-words="40" data-nb-chars="237"><span class="idea" data-nb-ref-number="50" id="idea50" data-nb-words="40" data-nb-chars="237">„Tak tomu věřím,“ děl don Juan, „a kdyby to&nbsp;bylo možné, mělo by&nbsp;se&nbsp;rozkázat, aby se&nbsp;nikdo neosmělil jednat o&nbsp;velkém donu Quijotovi, leč původní autor Cide Hamete, jako rozkázal Alexander, aby se&nbsp;nikdo neodvážil jej obrazit, leč Apelles.“</span></p>
          <p class="chunk" data-nb-ref-number="51" data-nb-words="19" data-nb-chars="125"><span class="idea" data-nb-ref-number="51" id="idea51" data-nb-words="19" data-nb-chars="125">„Ať mě&nbsp;obrazí, kdo obrazí,“ pravil don Quijote, „ale ať&nbsp;mi&nbsp;neubližuje, neboť často trpělivost překypí, urážejí-li ji&nbsp;příliš.“</span></p>
          <p class="chunk" data-nb-ref-number="52" data-nb-words="30" data-nb-chars="180"><span class="idea" data-nb-ref-number="52" id="idea52" data-nb-words="30" data-nb-chars="180">„Žádnou urážku,“ řekl don Juan, „nelze učinit panu donu Quijotovi, aby se&nbsp;za&nbsp;ni&nbsp;nemohl pomstít, jestliže ji&nbsp;nezachytí raději štítem své trpělivosti, která se&nbsp;mi&nbsp;zdá silná a&nbsp;velká.“</span></p>
          <p class="chunk" data-nb-ref-number="53" data-nb-words="79" data-nb-chars="429"><span class="idea" data-nb-ref-number="53" id="idea53" data-nb-words="79" data-nb-chars="429">Za&nbsp;těchto a&nbsp;podobných řečí minula valná část noci; a&nbsp;ačkoliv by&nbsp;si&nbsp;don Juan byl přál, aby don Quijote četl více z&nbsp;knihy, neboť chtěl vidět, co&nbsp;namítne, nedosáhli toho na&nbsp;něm: říkal, že&nbsp;prohlašuje knihu za&nbsp;přečtenou a&nbsp;potvrzuje její hloupost a&nbsp;že si&nbsp;nepřeje, aby se&nbsp;její autor, dojde-li jeho sluchu, že&nbsp;ji&nbsp;měl v&nbsp;rukou, těšil myšlenkou, že&nbsp;on&nbsp;ji&nbsp;četl; od&nbsp;věcí nemravných a&nbsp;hrubých mají prý být myšlenky odváděny, tím spíše pak oči.</span></p>
          <p class="chunk" data-nb-ref-number="54" data-nb-words="61" data-nb-chars="352"><span class="idea" data-nb-ref-number="54" id="idea54" data-nb-words="61" data-nb-chars="352">Tázali se&nbsp;ho, kam má&nbsp;v&nbsp;úmyslu. Odvětil, že&nbsp;do&nbsp;Zaragozy, aby se&nbsp;účastnil klání v&nbsp;brnění, jež tam každého roku bývá pořádáno. Don Juan mu&nbsp;řekl, že&nbsp;ona nová historie vypráví, jak don Quijote, ať&nbsp;je&nbsp;to&nbsp;kterýkoliv z&nbsp;nich, byl v&nbsp;Zaragoze na&nbsp;turnaji prstencovém, chudém na&nbsp;vynalézavost, skoupém na&nbsp;rytířská hesla, chudičkém na&nbsp;kroje, ale bohatém na&nbsp;hlouposti.</span></p>
          <p class="chunk" data-nb-ref-number="55" data-nb-words="32" data-nb-chars="192"><span class="idea" data-nb-ref-number="55" id="idea55" data-nb-words="32" data-nb-chars="192">„Z&nbsp;toho důvodu,“ odpověděl don Quijote, „nevkročím nohou do&nbsp;Zaragozy a&nbsp;tak celému světu objevím prolhanost toho nového autora a&nbsp;lidé uvidí, že&nbsp;já&nbsp;nejsem tím donem Quijotem, o&nbsp;kterém on&nbsp;mluví.“</span></p>
          <p class="chunk" data-nb-ref-number="56" data-nb-words="24" data-nb-chars="140"><span class="idea" data-nb-ref-number="56" id="idea56" data-nb-words="24" data-nb-chars="140">„To uděláte velmi dobře,“ pravil don Jeroným; „ostatně jiný turnaj je&nbsp;pořádán v&nbsp;Barceloně a&nbsp;tam bude moci pan don Quijote ukázat svou cenu.“</span></p>
          <p class="chunk" data-nb-ref-number="57" data-nb-words="27" data-nb-chars="159"><span class="idea" data-nb-ref-number="57" id="idea57" data-nb-words="27" data-nb-chars="159">„Takový je&nbsp;můj úmysl,“ řekl don Quijote, „propusťte mě, Milosti, neboť již je&nbsp;čas jíti spát; mějtež mě&nbsp;a&nbsp;čítejte v&nbsp;počtu svých největších přátel a&nbsp;služebníků.“</span></p>
          <p class="chunk" data-nb-ref-number="58" data-nb-words="11" data-nb-chars="58"><span class="idea" data-nb-ref-number="58" id="idea58" data-nb-words="11" data-nb-chars="58">„A&nbsp;mne také,“ pravil Sancho, „snad to&nbsp;bude na&nbsp;něco dobré.“</span></p>
          <p class="chunk" data-nb-ref-number="59" data-nb-words="77" data-nb-chars="461"><span class="idea" data-nb-ref-number="59" id="idea59" data-nb-words="77" data-nb-chars="461">S&nbsp;tím se&nbsp;rozloučili a&nbsp;don Quijote i&nbsp;Sancho odešli do&nbsp;svého pokoje zůstavujíce dona Juana a&nbsp;dona Jeronýma v&nbsp;údivu nad pomícháním jejich rozumu a&nbsp;bláznovství; vpravdě uvěřili, že&nbsp;toto jsou praví don Quijote a&nbsp;Sancho, a&nbsp;ne ti, o&nbsp;nichž vyprávěl aragonský autor. Don Quijote vstal záhy a&nbsp;klepaje na&nbsp;přepážku druhé světnice rozloučil se&nbsp;se&nbsp;svými hostiteli. Sancho zaplatil hostinskému skvěle a&nbsp;poradil mu, aby méně chválil zásobenost své hospody, ale lépe ji&nbsp;zásobil.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="60" data-nb-words="33" data-nb-chars="202"><span class="idea" data-nb-ref-number="60" id="idea60" data-nb-words="33" data-nb-chars="202"><p>Cervantes psal tuto kapitolu, když se&nbsp;mu&nbsp;do&nbsp;rukou dostal druhý díl „Důmyslného rytíře dona Quijota de&nbsp;la&nbsp;Mancha“, napsaný Avellanedou a&nbsp;vydaný v&nbsp;Tarragoně roku 1614. Cervantes s&nbsp;ním ihned polemizuje. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_070.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>