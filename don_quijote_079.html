<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LXIX\.o&nbsp;nejzvláštnější a&nbsp;nejnezvyklejší příhodě, která v&nbsp;průběhu této velké historie dona Quijota potkala\.">
    <meta name="apple-mobile-web-app-capable" content="yes">
    <title>KAPITOLA LXIX.o&nbsp;nejzvláštnější a&nbsp;nejnezvyklejší příhodě, která v&nbsp;průběhu této velké historie dona Quijota potkala.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_078.html">
    <link rel="next" href="./don_quijote_080.html">
    <meta name="nb-order" content="78">
    <link rel="self" href="don_quijote_079.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-e73fd7f">
    <meta name="nb-role" content="chapter">
  </head>
  <body data-nb-words="1501" data-nb-chars="8799" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_078.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="15" data-nb-chars="114"><span class="idea" data-nb-ref-number="1" id="idea1" data-nb-words="15" data-nb-chars="114">KAPITOLA LXIX.o&nbsp;nejzvláštnější a&nbsp;nejnezvyklejší příhodě, která v&nbsp;průběhu této velké historie dona Quijota potkala.</span></h1>
        <p class="chunk" data-nb-ref-number="2" data-nb-words="217" data-nb-chars="1246"><span class="idea" data-nb-ref-number="2" id="idea2" data-nb-words="217" data-nb-chars="1246">Jezdci sestoupili z&nbsp;koní a&nbsp;spolu s&nbsp;pěšáky uchopili spěšně dona Quijota a&nbsp;Sancha a&nbsp;odnesli je&nbsp;na&nbsp;nádvoří, kolem něho hořelo téměř sto pochodní vsazených do&nbsp;svícnů a&nbsp;na ochozech nádvoří přes pět set svítilen; ač&nbsp;byla noc a&nbsp;zdála se&nbsp;dost temnou, nebylo ji&nbsp;rozeznati ode dne. Uprostřed nádvoří se&nbsp;zvedal katafalk asi na&nbsp;dva lokte od&nbsp;země, celý přikrytý velikým příkrovem z&nbsp;černého aksamitu, a&nbsp;dokola na&nbsp;jeho stupních plály svíčky z&nbsp;bílého vosku na&nbsp;více než stu stříbrných svícnů; na&nbsp;katafalku bylo vidět mrtvé tělo tak sličné dívky, že&nbsp;svou krásou i&nbsp;samu smrt činila krásnou. Hlavu měla na&nbsp;brokátovém polštáři a&nbsp;na ní&nbsp;věnec upletený z&nbsp;rozmanitých vonných květin, ruce zkříženy na&nbsp;prsou a&nbsp;v&nbsp;nich větev žluté vítězné palmy. Z&nbsp;jedné strany nádvoří stálo lešení a&nbsp;dvě křesla, v&nbsp;nich pak seděly dvě osoby, které vypadaly jako králové, ať&nbsp;už&nbsp;skuteční ať&nbsp;za&nbsp;ně&nbsp;přestrojení, neboť měly koruny na&nbsp;hlavách a&nbsp;žezla v&nbsp;rukou. Po&nbsp;straně lešení, na&nbsp;které se&nbsp;vystupovalo po&nbsp;několika schodech, stála další dvě křesla, na&nbsp;něž ti, co&nbsp;přinesli zajatce, posadili dona Quijota a&nbsp;Sancha; vše to&nbsp;se&nbsp;dělo mlčky a&nbsp;zajatým bylo znameními dáno na&nbsp;srozuměnou, aby také mlčeli; ale ani bez znamení nebyli by&nbsp;zajatci promluvili, protože údiv z&nbsp;toho, co&nbsp;viděli, svazoval jim jazyky.</span></p>
        <p class="chunk" data-nb-ref-number="3" data-nb-words="176" data-nb-chars="1024"><span class="idea" data-nb-ref-number="3" id="idea3" data-nb-words="176" data-nb-chars="1024">Potom vstoupily na&nbsp;lešení s&nbsp;velikým průvodem dvě vznešené osoby, ve&nbsp;kterých don Quijote okamžitě poznal své hostitele, vévodu a&nbsp;vévodkyni, a&nbsp;posadily se&nbsp;do&nbsp;dvou nádherných křesel, po&nbsp;bok těm, kteří se&nbsp;zdáli králi. Kdo nad tím neměl být udiven, připojíme-li k&nbsp;tomu, že&nbsp;don Quijote odkryl v&nbsp;mrtvém těle na&nbsp;katafalku tělo krásné Altisidory? Když vévoda s&nbsp;vévodkyní vystoupili na&nbsp;lešení, don Quijote a&nbsp;Sancho se&nbsp;zvedli a&nbsp;hluboce se&nbsp;poklonili a&nbsp;vévodští manželé jim také odvětili pozdravem lehce uklánějící hlavy. Zatím přišel ze&nbsp;strany jakýsi sluha a&nbsp;přistoupiv k&nbsp;Sanchovi přehodil naň černý plátěný šat, celý pomalovaný ohnivými plameny, sňal mu&nbsp;čapku a&nbsp;dal mu&nbsp;na&nbsp;hlavu vysokou čepici, jako nosí odsouzenci Svaté inkvizice, a&nbsp;řekl mu&nbsp;do&nbsp;ucha, aby neotvíral ani úst, sic mu&nbsp;dají roubík nebo jej zabijí. Sancho se&nbsp;prohlédl odshora dolů a&nbsp;viděl se&nbsp;hořet v&nbsp;plamenech; ale poněvadž ho&nbsp;nepálily, nedbal na&nbsp;ně&nbsp;ani jako na&nbsp;zlámanou grešli. Sňal si&nbsp;čepici a&nbsp;spatřil, že&nbsp;je&nbsp;pomalována čerty, i&nbsp;dal si&nbsp;ji&nbsp;znovu na&nbsp;hlavu, říkaje si&nbsp;u&nbsp;sebe:</span></p>
        <p class="chunk" data-nb-ref-number="4" data-nb-words="11" data-nb-chars="55"><span class="idea" data-nb-ref-number="4" id="idea4" data-nb-words="11" data-nb-chars="55">„Co z&nbsp;toho, když mě&nbsp;ty&nbsp;plameny nepálí a&nbsp;čerti neberou.“</span></p>
        <p class="chunk" data-nb-ref-number="5" data-nb-words="18" data-nb-chars="106"><span class="idea" data-nb-ref-number="5" id="idea5" data-nb-words="18" data-nb-chars="106">Don Quijote na&nbsp;něho také pohlížel, a&nbsp;ač strach napínal jeho smysly, musil se&nbsp;zasmáti vida Sanchovu figuru.</span></p>
        <p class="chunk" data-nb-ref-number="6" data-nb-words="58" data-nb-chars="344"><span class="idea" data-nb-ref-number="6" id="idea6" data-nb-words="58" data-nb-chars="344">Zatím počal vycházet zpod katafalku, zdálo se, tichý a&nbsp;příjemný zvuk fléten, který zněl něžně a&nbsp;zlostně, neboť nebyl rušen žádným lidským hlasem: na&nbsp;tom místě samo ticho mlčelo. Náhle se&nbsp;objevil vedle polštáře té, zdálo se, mrtvoly hezký mladík oděný po&nbsp;římském způsobu a&nbsp;za zvuku harfy, na&nbsp;niž sám hrál, zazpíval jemným hlasem tyto dvě stance:</span></p>
        <p class="chunk" data-nb-ref-number="7" data-nb-words="51" data-nb-chars="273"><em><span class="idea" data-nb-ref-number="7" id="idea7" data-nb-words="5" data-nb-chars="28">„Už Altisidora se&nbsp;smrti snem<br></span>
<span class="idea" data-nb-ref-number="8" id="idea8" data-nb-words="7" data-nb-chars="41">se&nbsp;loučí, krutostí již zabil don Quijote;<br></span>
<span class="idea" data-nb-ref-number="9" id="idea9" data-nb-words="6" data-nb-chars="33">však dříve než na&nbsp;dvoře nádherném<br></span>
<span class="idea" data-nb-ref-number="10" id="idea10" data-nb-words="6" data-nb-chars="40">se&nbsp;vzácných dam objeví slavnostní závoje<br></span>
<span class="idea" data-nb-ref-number="11" id="idea11" data-nb-words="7" data-nb-chars="32">a&nbsp;paní moje s&nbsp;dueň svých sborem,<br></span>
<span class="idea" data-nb-ref-number="12" id="idea12" data-nb-words="8" data-nb-chars="38">které na&nbsp;se&nbsp;vzaly z&nbsp;vlny drsné picote,<br></span>
<span class="idea" data-nb-ref-number="13" id="idea13" data-nb-words="6" data-nb-chars="31">ó&nbsp;dívky zapěji neštěstí a&nbsp;kráse<br></span>
<span class="idea" data-nb-ref-number="14" id="idea14" data-nb-words="6" data-nb-chars="30">a&nbsp;zpěv můj Orfeovu vyrovná se.</span></em></p>
        <p class="chunk" data-nb-ref-number="8" data-nb-words="47" data-nb-chars="262"><em><span class="idea" data-nb-ref-number="15" id="idea15" data-nb-words="5" data-nb-chars="29">A&nbsp;nemyslím, že&nbsp;povinností mou<br></span>
<span class="idea" data-nb-ref-number="16" id="idea16" data-nb-words="8" data-nb-chars="37">je&nbsp;zpívat krásu tu&nbsp;jen po&nbsp;života čas;<br></span>
<span class="idea" data-nb-ref-number="17" id="idea17" data-nb-words="5" data-nb-chars="32">až&nbsp;zchladne jazyk, ústa odemrou,<br></span>
<span class="idea" data-nb-ref-number="18" id="idea18" data-nb-words="7" data-nb-chars="38">i&nbsp;tehdy pozvednu na&nbsp;tvoji chválu hlas.<br></span>
<span class="idea" data-nb-ref-number="19" id="idea19" data-nb-words="6" data-nb-chars="32">A&nbsp;duše má&nbsp;nad styžskou hladinou,<br></span>
<span class="idea" data-nb-ref-number="20" id="idea20" data-nb-words="7" data-nb-chars="38">z&nbsp;těla vězení prchlá, zpívat začne zas<br></span>
<span class="idea" data-nb-ref-number="21" id="idea21" data-nb-words="5" data-nb-chars="28">a&nbsp;tebe chválíc státi přinutí<br></span>
<span class="idea" data-nb-ref-number="22" id="idea22" data-nb-words="4" data-nb-chars="28">svou silou vody zapomenutí.“</span></em></p>
        <p class="chunk" data-nb-ref-number="9" data-nb-words="88" data-nb-chars="572"><span class="idea" data-nb-ref-number="23" id="idea23" data-nb-words="88" data-nb-chars="572">„Dost,“ řekl v&nbsp;tomto okamžiku jeden ze&nbsp;zdánlivých králů, „dost, božský pěvce. Bylo by&nbsp;nekonečné chtít nám dnes vylíčit smrt a&nbsp;půvaby nevyrovnatelné Altisidory, nikoliv mrtvé, jak se&nbsp;nevědomý lid domnívá, ale živoucí jazykem Slávy a&nbsp;trestem, který podstoupí zde přítomný Sancho Panza, aby ji&nbsp;navrátil do&nbsp;ztraceného světla. A&nbsp;proto, ty, Radamante, který se&nbsp;mnou soudíš v&nbsp;zasmušilých jeskyních Ditových, poněvadž znáš podmínky určené nevyzpytatelným osudem, aby se&nbsp;tato dívka vrátila k&nbsp;sobě, pověz a&nbsp;vyslov je&nbsp;ihned, ať&nbsp;se&nbsp;neodkládá dobro, jež očekáváme od&nbsp;jejího vzkříšení.“</span></p>
        <p class="chunk" data-nb-ref-number="10" data-nb-words="12" data-nb-chars="75"><span class="idea" data-nb-ref-number="24" id="idea24" data-nb-words="12" data-nb-chars="75">Sotva to&nbsp;pronesl soudce Minos, druh Radamantův, oslovený se&nbsp;zvedl a&nbsp;pravil:</span></p>
        <p class="chunk" data-nb-ref-number="11" data-nb-words="37" data-nb-chars="227"><span class="idea" data-nb-ref-number="25" id="idea25" data-nb-words="37" data-nb-chars="227">„Ó služebníci tohoto domu, vysocí i&nbsp;nízcí, malí i&nbsp;velcí, pojďte všichni sem a&nbsp;přišijte k&nbsp;nosu Sanchovu dvacet čtyři šňupky, štípněte jej dvanáctkrát a&nbsp;šestkrát píchněte do&nbsp;paží a&nbsp;boků! V&nbsp;tomto obřadu záleží spása Altisidořina.“</span></p>
        <p class="chunk" data-nb-ref-number="12" data-nb-words="7" data-nb-chars="43"><span class="idea" data-nb-ref-number="26" id="idea26" data-nb-words="7" data-nb-chars="43">Sancho Panza slyše to&nbsp;přerušil mlčení, řka:</span></p>
        <p class="chunk" data-nb-ref-number="13" data-nb-words="83" data-nb-chars="479"><span class="idea" data-nb-ref-number="27" id="idea27" data-nb-words="83" data-nb-chars="479">„Povídám vám, že&nbsp;se&nbsp;stanu spíš Maurem, než bych dovolil, aby mi&nbsp;mučili obličej a&nbsp;sahali do&nbsp;tváře. U&nbsp;všech všudy, co&nbsp;má&nbsp;týrání mého obličeje společného se&nbsp;vzkříšením této slečny? Namlsala se&nbsp;baba blínu… Začarují Dulcineu a&nbsp;mne tlukou, aby se&nbsp;odčarovala; umře Altisidora nemocí z&nbsp;dopuštění Božího a&nbsp;křísí ji&nbsp;tím, že&nbsp;mi&nbsp;dají čtyřia­dvacet šňupek, probodají mi&nbsp;tělo špendlíky a&nbsp;zraní ramena štípáním. S&nbsp;těmihle žerty si&nbsp;běžte na&nbsp;kmotra, já&nbsp;jsem starý pes, na&nbsp;mne se&nbsp;nedělá ‚na, na‘.“</span></p>
        <p class="chunk" data-nb-ref-number="14" data-nb-words="51" data-nb-chars="334"><span class="idea" data-nb-ref-number="28" id="idea28" data-nb-words="51" data-nb-chars="334">„Zemřeš,“ vzkřikl Radamant; „obměkči se, tygře! Pokoř se, zpupný Nimrode, trp a&nbsp;mlč, neb na&nbsp;tobě nechtějí nic nemožného. A&nbsp;nesnaž se&nbsp;prozkoumati nejasnosti této záležitosti: šňupky obdržíš, píchat se&nbsp;uvidíš a&nbsp;štípán budeš úpěti. Nuže, pravím, sluhové, naplňte můj rozkaz; ne-li, jako že&nbsp;jsem poctivec, uvidíte, proč jste se&nbsp;narodili.“</span></p>
        <p class="chunk" data-nb-ref-number="15" data-nb-words="50" data-nb-chars="265"><span class="idea" data-nb-ref-number="29" id="idea29" data-nb-words="50" data-nb-chars="265">Tu&nbsp;se&nbsp;na&nbsp;nádvoří objevilo asi šest dueň v&nbsp;průvodu, jedna za&nbsp;druhou, čtyři z&nbsp;nich s&nbsp;brýlemi a&nbsp;všechny měly pravice zvednuty vzhůru a&nbsp;zápěstí jim na&nbsp;čtyři prsty vyčnívala z&nbsp;rukávů, aby se&nbsp;ruce zdály delší, jak je&nbsp;nyní v&nbsp;módě. Sancho, sotva je&nbsp;uviděl, zařval jako býk:</span></p>
        <p class="chunk" data-nb-ref-number="16" data-nb-words="60" data-nb-chars="335"><span class="idea" data-nb-ref-number="30" id="idea30" data-nb-words="60" data-nb-chars="335">„Ať si&nbsp;mě&nbsp;tedy ohmatává, kdo chce, ale aby na&nbsp;mne sahaly dueni, to&nbsp;ne! Ať&nbsp;si&nbsp;mi&nbsp;rozdrápou obličej, jako se&nbsp;stalo mému pánovi v&nbsp;tomto zámku samém, ať&nbsp;mi&nbsp;probodají tělo špičatými dýkami, ať&nbsp;mi&nbsp;skřípou ramena rozpálenými kleštěmi: vše snesu trpělivě a&nbsp;posloužím těmto pánům, ale aby se&nbsp;mne dotkly dueni, nedovolím, kdyby si&nbsp;mě&nbsp;čert bral.“</span></p>
        <p class="chunk" data-nb-ref-number="17" data-nb-words="8" data-nb-chars="49"><span class="idea" data-nb-ref-number="31" id="idea31" data-nb-words="8" data-nb-chars="49">Také don Quijote přerušil mlčení a&nbsp;řekl Sanchovi:</span></p>
        <p class="chunk" data-nb-ref-number="18" data-nb-words="29" data-nb-chars="173"><span class="idea" data-nb-ref-number="32" id="idea32" data-nb-words="29" data-nb-chars="173">„Měj trpělivost, synu, a&nbsp;vyhov těm pánům a&nbsp;vzdej vřelý dík nebesům, že&nbsp;vložila do&nbsp;tvé osoby takovou moc, abys svým utrpením vysvobozoval začarované z&nbsp;kouzel a&nbsp;křísil mrtvé.“</span></p>
        <p class="chunk" data-nb-ref-number="19" data-nb-words="32" data-nb-chars="178"><span class="idea" data-nb-ref-number="33" id="idea33" data-nb-words="32" data-nb-chars="178">Dueni byly už&nbsp;blízko Sancha a&nbsp;ten, mírný už&nbsp;a&nbsp;přesvědčen, usadil se&nbsp;pevně v&nbsp;křesle a&nbsp;nastavil svou tvář i&nbsp;vous k&nbsp;první, jež mu&nbsp;dala řádnou šňupku, následovanou hlubokou poklonou.</span></p>
        <p class="chunk" data-nb-ref-number="20" data-nb-words="17" data-nb-chars="107"><span class="idea" data-nb-ref-number="34" id="idea34" data-nb-words="17" data-nb-chars="107">„Méně zdvořilosti a&nbsp;méně líčidel, paní dueňo,“ řekl Sancho, „Bůh ví, že&nbsp;vám ruce páchnou octovou vodičkou.“</span></p>
        <p class="chunk" data-nb-ref-number="21" data-nb-words="40" data-nb-chars="249"><span class="idea" data-nb-ref-number="35" id="idea35" data-nb-words="40" data-nb-chars="249">Konečně mu&nbsp;všechny dueni daly po&nbsp;šňupce a&nbsp;mnoho jiného služebnictva jej poštípalo; ale píchání špendlíky snést nemohl, vyskočil z&nbsp;křesla zřejmě rozlícen, popadl hořící pochodeň, kterou měl v&nbsp;ruce, a&nbsp;mrštil jí&nbsp;po&nbsp;dueních a&nbsp;všech svých katech, volaje:</span></p>
        <p class="chunk" data-nb-ref-number="22" data-nb-words="11" data-nb-chars="72"><span class="idea" data-nb-ref-number="36" id="idea36" data-nb-words="11" data-nb-chars="72">„Pryč, pekelná sebranko, nejsem z&nbsp;bronzu, abych necítil ta&nbsp;úžasná muka!“</span></p>
        <p class="chunk" data-nb-ref-number="23" data-nb-words="21" data-nb-chars="138"><span class="idea" data-nb-ref-number="37" id="idea37" data-nb-words="21" data-nb-chars="138">Zatím se&nbsp;Altisidora, která byla asi unavena dlouhým ležením naznak, obrátila na&nbsp;bok a&nbsp;vidouce to&nbsp;přítomní téměř všichni najednou vzkřikli:</span></p>
        <p class="chunk" data-nb-ref-number="24" data-nb-words="5" data-nb-chars="38"><span class="idea" data-nb-ref-number="38" id="idea38" data-nb-words="5" data-nb-chars="38">„Živa je&nbsp;Altisidora! Altisidora žije!“</span></p>
        <p class="chunk" data-nb-ref-number="25" data-nb-words="28" data-nb-chars="175"><span class="idea" data-nb-ref-number="39" id="idea39" data-nb-words="28" data-nb-chars="175">Radamant rozkázal Sanchovi, aby se&nbsp;už&nbsp;nezlobil, neboť je&nbsp;už&nbsp;dosaženo žádoucího cíle. Jakmile don Quijote uviděl, že&nbsp;sebou Altisidora hýbe, šel a&nbsp;poklekl před Sanchem se&nbsp;slovy:</span></p>
        <p class="chunk" data-nb-ref-number="26" data-nb-words="37" data-nb-chars="216"><span class="idea" data-nb-ref-number="40" id="idea40" data-nb-words="37" data-nb-chars="216">„Nyní je&nbsp;čas, synu můj a&nbsp;nikoliv jen zbrojnoši, aby sis dal pár ran z&nbsp;těch, jimiž jsi povinen pro vysvobození Dulcineino. Nyní pravím, neboť dozrála tvoje schopnost a&nbsp;jsi mocen způsobiti dobro, které od&nbsp;tebe čekáme.“</span></p>
        <p class="chunk" data-nb-ref-number="27" data-nb-words="4" data-nb-chars="23"><span class="idea" data-nb-ref-number="41" id="idea41" data-nb-words="4" data-nb-chars="23">Na&nbsp;to&nbsp;Sancho odpověděl:</span></p>
        <p class="chunk" data-nb-ref-number="28" data-nb-words="71" data-nb-chars="371"><span class="idea" data-nb-ref-number="42" id="idea42" data-nb-words="71" data-nb-chars="371">„Tohle je&nbsp;mi&nbsp;taškářství na&nbsp;taškářství, a&nbsp;ne med na&nbsp;lívance. To&nbsp;ještě scházelo, aby po&nbsp;štípání, šňupkách a&nbsp;bodání přišly teď na&nbsp;řadu rány bičem! Už&nbsp;věru nic neschází než vzít pořádnou skálu, přivázat mi&nbsp;ji&nbsp;na&nbsp;krk a&nbsp;hodit mě&nbsp;do&nbsp;studně, což by&nbsp;mě&nbsp;moc nebolelo, mám-li být obětním beránkem a&nbsp;snímat cizí hříchy. Nechte mě, sic, Bůh ví, vším tím seknu a&nbsp;pošlu to&nbsp;vše k&nbsp;čertu.“</span></p>
        <p class="chunk" data-nb-ref-number="29" data-nb-words="15" data-nb-chars="116"><span class="idea" data-nb-ref-number="43" id="idea43" data-nb-words="15" data-nb-chars="116">Mezitím se&nbsp;Altisidora posadila na&nbsp;katafalku a&nbsp;zároveň zazněly píšťaly, provázené flétnami a&nbsp;všeobecným provoláváním:</span></p>
        <p class="chunk" data-nb-ref-number="30" data-nb-words="5" data-nb-chars="30"><span class="idea" data-nb-ref-number="44" id="idea44" data-nb-words="5" data-nb-chars="30">„Ať žije Altisidora! Ať&nbsp;žije!“</span></p>
        <p class="chunk" data-nb-ref-number="31" data-nb-words="46" data-nb-chars="253"><span class="idea" data-nb-ref-number="45" id="idea45" data-nb-words="46" data-nb-chars="253">Vévodové vstali a&nbsp;s&nbsp;nimi i&nbsp;králové Minos a&nbsp;Radamant a&nbsp;všichni ostatní, též don Quijote a&nbsp;Sancho, a&nbsp;šli Altisidoře v&nbsp;ústrety a&nbsp;pomoci jí&nbsp;z&nbsp;katafalku. Ta&nbsp;se&nbsp;tvářila jako znavena, poklonila se&nbsp;vévodům a&nbsp;králům a&nbsp;ohlížejíc po&nbsp;straně na&nbsp;dona Quijota pravila:</span></p>
        <p class="chunk" data-nb-ref-number="32" data-nb-words="59" data-nb-chars="338"><span class="idea" data-nb-ref-number="46" id="idea46" data-nb-words="59" data-nb-chars="338">„Bůh ti&nbsp;odpusť, krutý rytíři, neboť pro tvou bezcitnost prodlela jsem na&nbsp;onom světě zdá se&nbsp;mi&nbsp;více než tisíc let; tobě, ach, nejsoucitnější zbrojnoši, jakého země nosí, děkuji za&nbsp;život. Milý Sancho, ode dneška měj šest mých košil, které ti&nbsp;dávám, a&nbsp;ušij si&nbsp;z&nbsp;nich šest jiných pro sebe: a&nbsp;nejsou-li všechny celé, jsou všechny aspoň čisté.“</span></p>
        <p class="chunk" data-nb-ref-number="33" data-nb-words="92" data-nb-chars="519"><span class="idea" data-nb-ref-number="47" id="idea47" data-nb-words="92" data-nb-chars="519">Sancho jí&nbsp;za&nbsp;to&nbsp;políbil ruku s&nbsp;kacířskou čepicí v&nbsp;ruce a&nbsp;kleče na&nbsp;kolenou. Vévoda rozkázal, aby mu&nbsp;ji&nbsp;odňali a&nbsp;vrátili mu&nbsp;jeho čapku, sundali mu&nbsp;plamenný plášť a&nbsp;odevzdali jeho kabát. Sancho poprosil vévodu, aby mu&nbsp;nechali plášť i&nbsp;mitru, že&nbsp;si&nbsp;je&nbsp;chce odnést domů na&nbsp;znamení a&nbsp;památku nevídané té&nbsp;příhody. Vévodkyně pravila, že&nbsp;nechají, neboť už&nbsp;ví, jakou je&nbsp;mu&nbsp;velkou přítelkyní. Vévoda poručil vyklidit nádvoří a&nbsp;aby se&nbsp;všichni odebrali do&nbsp;svých pokojů, a&nbsp;dona Quijota i&nbsp;Sancha, aby dovedli do&nbsp;komnat, které už&nbsp;znají.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_080.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>