<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XI\.o&nbsp;podivném dobrodružství dona Quijota u&nbsp;vozu Dvořanů smrti\.">
    <meta name="apple-mobile-web-app-capable" content="yes">
    <title>KAPITOLA XI.o&nbsp;podivném dobrodružství dona Quijota u&nbsp;vozu Dvořanů smrti.</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_018.html">
    <link rel="next" href="./don_quijote_020.html">
    <meta name="nb-order" content="18">
    <link rel="self" href="don_quijote_019.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-24a1348">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1539" data-nb-chars="9385">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="10" data-nb-chars="71"><span class="idea" data-nb-ref-number="1" id="idea1" data-nb-words="10" data-nb-chars="71">KAPITOLA XI.o&nbsp;podivném dobrodružství dona Quijota u&nbsp;vozu Dvořanů smrti.</span></h1>
        <section>
          <p class="chunk" data-nb-ref-number="2" data-nb-words="56" data-nb-chars="360"><span class="idea" data-nb-ref-number="2" id="idea2" data-nb-words="56" data-nb-chars="360">Don Quijote cestou přemýšlel o&nbsp;nevhodném vtipu, kterého se&nbsp;dopustili kouzelníci proměnivše jeho paní Dulcineu v&nbsp;ošklivou vesničanku, a&nbsp;nemohl si&nbsp;vůbec vysvětliti, jakým způsobem zase by&nbsp;se&nbsp;změnila v&nbsp;původní podobu; zabrán do&nbsp;těchto myšlenek uvolnil otěž Rocinantovu, který zpozorovav to&nbsp;loudal se&nbsp;krokem a&nbsp;popásal se&nbsp;na&nbsp;trávě, které bylo v&nbsp;krajině velmi mnoho.</span></p>
          <p class="chunk" data-nb-ref-number="3" data-nb-words="6" data-nb-chars="41"><span class="idea" data-nb-ref-number="3" id="idea3" data-nb-words="6" data-nb-chars="41">Jeho zadumání přerušil Sancho Panza, řka:</span></p>
          <p class="chunk" data-nb-ref-number="4" data-nb-words="67" data-nb-chars="424"><span class="idea" data-nb-ref-number="4" id="idea4" data-nb-words="67" data-nb-chars="424">„Pane, bolest nebyla určena zvířatům, ale lidem, ač&nbsp;lidé poddávající se&nbsp;jí&nbsp;příliš jsou zvířaty; vzchopte se, Milosti, přitáhněte uzdy Rocinantovy, vzmužte se&nbsp;a&nbsp;buďte zase veselý, jak se&nbsp;patří na&nbsp;bludného rytíře. Vždyť se&nbsp;u&nbsp;čerta nic neděje! Jakýpak zármutek? Kde jsme vlastně, zde, nebo ve&nbsp;Francii? Ať&nbsp;čert zatratí všechny Dulciney, neboť nutnější jest zdraví jednoho potulného rytíře než všechna kouzla a&nbsp;proměny na&nbsp;světě.“</span></p>
          <p class="chunk" data-nb-ref-number="5" data-nb-words="18" data-nb-chars="122"><span class="idea" data-nb-ref-number="5" id="idea5" data-nb-words="18" data-nb-chars="122">„Nemluv, Sancho,“ řekl don Quijote slabým hlasem, „a nerouhej se&nbsp;začarované paní, neboť jejího neštěstí jsem já&nbsp;původcem.“</span></p>
          <p class="chunk" data-nb-ref-number="6" data-nb-words="17" data-nb-chars="98"><span class="idea" data-nb-ref-number="6" id="idea6" data-nb-words="17" data-nb-chars="98">„To je&nbsp;má&nbsp;řeč, každý, kdo ji&nbsp;spatřil dříve, musí zaplakat při její nynější podobě,“ pravil Sancho.</span></p>
          <p class="chunk" data-nb-ref-number="7" data-nb-words="91" data-nb-chars="507"><span class="idea" data-nb-ref-number="7" id="idea7" data-nb-words="91" data-nb-chars="507">„To ty&nbsp;můžeš nejlépe potvrditi, Sancho,“ řekl don Quijote, „neboť jsi ji&nbsp;znal v&nbsp;její skvělé kráse a&nbsp;na tebe nepůsobilo kouzlo tak mocně, abys byl úplně zaslepen; mne však postihla síla čarodějné škodolibosti. Vzpomínám si&nbsp;ale, Sancho, že&nbsp;jsi řekl, že&nbsp;její oči jsou z&nbsp;perel; ale takové oči podobají se&nbsp;spíše okouním než ženským a&nbsp;já si&nbsp;myslím, že&nbsp;Dulcinea má&nbsp;oči ze&nbsp;zelených smaragdů a&nbsp;veliké a&nbsp;s&nbsp;řasami podobnými duhám; perly z&nbsp;očí dej jí&nbsp;raději za&nbsp;zuby, Sancho, beztoho jsi se&nbsp;spletl zaměňuje oči za&nbsp;zuby.“</span></p>
          <p class="chunk" data-nb-ref-number="8" data-nb-words="95" data-nb-chars="582"><span class="idea" data-nb-ref-number="8" id="idea8" data-nb-words="95" data-nb-chars="582">„Možné to&nbsp;je,“ odpověděl Sancho, „zmýlila mě&nbsp;její dokonalá krása jako Vaši Milost její šerednost; poručme to&nbsp;všecko do&nbsp;vůle Pánaboha, který ví, co&nbsp;jest nutné v&nbsp;tomto slzavém údolí zlého světa, kde snad všecko je&nbsp;spojeno s&nbsp;ničemností, přetvářkou a&nbsp;klamem. Ale něco mě&nbsp;znepokojuje, pane, kam totiž pošleme chudáka přemoženého obra nebo rytíře, až&nbsp;ho&nbsp;Vaše Milost pošle představit se&nbsp;paní Dulcinei. Kdepak ji&nbsp;budou mít ubožáci nalézt? Zrovna je&nbsp;vidím, jak procházejí Toboso jako pitomí a&nbsp;shánějí paní Dulcineu, kterou nepoznají, i&nbsp;když ji&nbsp;potkají na&nbsp;ulici, jako by&nbsp;nepoznali mého otce.“</span></p>
          <p class="chunk" data-nb-ref-number="9" data-nb-words="35" data-nb-chars="205"><span class="idea" data-nb-ref-number="9" id="idea9" data-nb-words="35" data-nb-chars="205">„Sancho, snad kouzla nebudou působiti na&nbsp;poražené a&nbsp;oslavující ji&nbsp;obry nebo rytíře; ostatně na&nbsp;prvních, které k&nbsp;ní pošlu, uhlídáme, poznají-li ji, nebo ne; poručím jim, aby se&nbsp;vrátili a&nbsp;mě o&nbsp;tom zpravili.“</span></p>
          <p class="chunk" data-nb-ref-number="10" data-nb-words="66" data-nb-chars="376"><span class="idea" data-nb-ref-number="10" id="idea10" data-nb-words="66" data-nb-chars="376">„Říkám vám, pane,“ pravil Sancho, „že, budete-li jednat tak, jak říkáte, mám to&nbsp;za&nbsp;dobré a&nbsp;dozvíme se&nbsp;hned, je-li její proměna jen pro Vaši Milost: byla by&nbsp;to&nbsp;ostatně větší pohroma pro Vaši Milost než pro ni; ponecháme to&nbsp;času, který je&nbsp;nejlepším lékařem podobných nemocí, a&nbsp;uděláme nejlépe, když se&nbsp;vydáme opět na&nbsp;svoji výpravu. Jen když je&nbsp;paní Dulcinea ve&nbsp;zdraví a&nbsp;veselá.“</span></p>
          <p class="chunk" data-nb-ref-number="11" data-nb-words="92" data-nb-chars="554"><span class="idea" data-nb-ref-number="11" id="idea11" data-nb-words="92" data-nb-chars="554">Odpověď dona Quijota byla přerušena károu, která naplněna nejroztodivnějšími lidmi pod sluncem jela přes cestu. Vůz řídil šeredný čert, sedící na&nbsp;kozlíku. Nekrytý vůz neměl ani plachty ani košatiny. Don Quijote spatřil nejprve smrt s&nbsp;lidskou podobou, vedle ní&nbsp;byl anděl s&nbsp;pestrými křídly, na&nbsp;straně stál císař s&nbsp;korunou na&nbsp;hlavě, snad zlatou, smrti u&nbsp;nohou seděl Cupido, bez pásky na&nbsp;očích, s&nbsp;lukem, toulcem a&nbsp;šípy; byl tam i&nbsp;vyzbrojený rytíř, bez přílby a&nbsp;helmy sice, ale s&nbsp;kloboukem ozdobeným pestrým peřím, a&nbsp;různé jiné osoby rozličných krojů a&nbsp;pleti.</span></p>
          <p class="chunk" data-nb-ref-number="12" data-nb-words="33" data-nb-chars="205"><span class="idea" data-nb-ref-number="12" id="idea12" data-nb-words="33" data-nb-chars="205">Don Quijote spatřiv to&nbsp;překvapen myslil, že&nbsp;ho&nbsp;potkává nové a&nbsp;obtížné dobrodružství, a&nbsp;Sancho se&nbsp;zarazil; s&nbsp;odhodlanou myšlenkou na&nbsp;nové nebezpečí postavil se&nbsp;rytíř před káru a&nbsp;hlučným, silným hlasem řekl:</span></p>
          <p class="chunk" data-nb-ref-number="13" data-nb-words="30" data-nb-chars="158"><span class="idea" data-nb-ref-number="13" id="idea13" data-nb-words="30" data-nb-chars="158">„Čeledíne, kočí, ďáble, či&nbsp;kdo jsi, neváhej a&nbsp;řekni mi, kdo jsi, kam jedeš a&nbsp;kdo jsou lidé, kteří jsou na&nbsp;káře, jež mi&nbsp;připomíná více loď Charonovu než káru.“</span></p>
          <p class="chunk" data-nb-ref-number="14" data-nb-words="6" data-nb-chars="32"><span class="idea" data-nb-ref-number="14" id="idea14" data-nb-words="6" data-nb-chars="32">Ďábel zastavil vůz a&nbsp;mírně řekl:</span></p>
          <p class="chunk" data-nb-ref-number="15" data-nb-words="98" data-nb-chars="613"><span class="idea" data-nb-ref-number="15" id="idea15" data-nb-words="98" data-nb-chars="613">„Pane, jsme herci ze&nbsp;společnosti Angula Zlého, a&nbsp;poněvadž je&nbsp;Božího těla, provozovali jsme dnes ráno ve&nbsp;vsi za&nbsp;strání hru o&nbsp;Dvořanstvu smrti a&nbsp;budeme ji&nbsp;hráti odpoledne ve&nbsp;vsi, kterou je&nbsp;odtud viděti; poněvadž je&nbsp;to&nbsp;velmi blízko, jedeme ustrojeni za&nbsp;ty, které předvádíme, abychom se&nbsp;nezdržovali dvojím převlékáním. Tento chlapec hraje smrt, ten anděla, ona žena, manželka spisovatelova, královnu, tamten vojáka, ten císaře a&nbsp;já, který mám vždy v&nbsp;této společnosti hlavní úlohu, hraji čerta; chce-li se&nbsp;Vaše Milost ještě něco jiného dozvěděti, prosím, ptejte se&nbsp;mne, neboť jako čert znám všechno a&nbsp;odpovím obšírně.“</span></p>
          <p class="chunk" data-nb-ref-number="16" data-nb-words="68" data-nb-chars="404"><span class="idea" data-nb-ref-number="16" id="idea16" data-nb-words="68" data-nb-chars="404">„Dávám vám své čestné slovo rytíře,“ odpověděl don Quijote, „že jsem se&nbsp;domníval spatřiv tento vůz, že&nbsp;mě&nbsp;potkává nové výborné dobrodružství, a&nbsp;nyní říkám, že&nbsp;je&nbsp;nutné, aby člověk ohmatal rukama vše, jinak že&nbsp;se&nbsp;zmýlí. Odejděte klidně, milí lidé, hrejte pěkně a&nbsp;uvažujte, nemohl-li bych vám v&nbsp;něčem pomoci; udělám to&nbsp;rád, neboť miluji divadlo od&nbsp;mládí a&nbsp;jako chlapec nemohl jsem od&nbsp;herců očí odtrhnouti.“</span></p>
          <p class="chunk" data-nb-ref-number="17" data-nb-words="93" data-nb-chars="556"><span class="idea" data-nb-ref-number="17" id="idea17" data-nb-words="93" data-nb-chars="556">Při tomto rozhovoru jeden z&nbsp;herců, na&nbsp;jehož divadelním kroji byla spousta zvonečků, přiběhl k&nbsp;donu Quijotovi a&nbsp;mával holí, na&nbsp;níž byly uvázány tři hovězí měchýře, mlátil jimi o&nbsp;zem, skákal a&nbsp;chřestil zvonečky; jeho počínání poplašilo Rocinanta tak, že&nbsp;se&nbsp;nedal udržet, uchopil uzdu do&nbsp;úst a&nbsp;pádil rovinou rychleji, než by&nbsp;kdo mohl od&nbsp;něho očekávati. Sancho zpozorovav nebezpečí pádu, které hrozilo jeho pánu, seskočil z&nbsp;osla a&nbsp;běžel mu&nbsp;pomoci, ale nalezl rytíře už&nbsp;na&nbsp;zemi i&nbsp;s&nbsp;Rocinantem vedle něho. Takový býval vždy konec Rocinantovy bujnosti a&nbsp;dovádění.</span></p>
          <p class="chunk" data-nb-ref-number="18" data-nb-words="92" data-nb-chars="551"><span class="idea" data-nb-ref-number="18" id="idea18" data-nb-words="92" data-nb-chars="551">Jakmile Sancho odběhl za&nbsp;donem Quijotem, vyskočil ďábelský tanečník s&nbsp;měchýři na&nbsp;osla a&nbsp;bil jej, takže osel více strachem a&nbsp;povykem než bolestí z&nbsp;ran, které dostal, začal páditi ke&nbsp;vsi, kde se&nbsp;mělo konat představení. Sancho při pohledu na&nbsp;utíkajícího osla a&nbsp;padajícího pána nevěděl, co&nbsp;udělati nejprve; byl však přece poctivý a&nbsp;svědomitý zbrojnoš a&nbsp;láska k&nbsp;pánovi zvítězila nad láskou k&nbsp;oslu; však při každé ráně, která stihla zadek jeho dobytčete, strachem strnul a&nbsp;přál si, aby rány stihly raději zřítelnice jeho očí než poslední chlup jeho zvířete.</span></p>
          <p class="chunk" data-nb-ref-number="19" data-nb-words="21" data-nb-chars="124"><span class="idea" data-nb-ref-number="19" id="idea19" data-nb-words="21" data-nb-chars="124">Ustrašen a&nbsp;stísněn přišel na&nbsp;místo, kde byl don Quijote, potlučený více než třeba, pomohl mu&nbsp;vystoupiti na&nbsp;Rocinanta a&nbsp;řekl:</span></p>
          <p class="chunk" data-nb-ref-number="20" data-nb-words="4" data-nb-chars="25"><span class="idea" data-nb-ref-number="20" id="idea20" data-nb-words="4" data-nb-chars="25">„Pane, čert odnesl osla.“</span></p>
          <p class="chunk" data-nb-ref-number="21" data-nb-words="6" data-nb-chars="34"><span class="idea" data-nb-ref-number="21" id="idea21" data-nb-words="6" data-nb-chars="34">„Jaký čert?“ tázal se&nbsp;don Quijote.</span></p>
          <p class="chunk" data-nb-ref-number="22" data-nb-words="5" data-nb-chars="30"><span class="idea" data-nb-ref-number="22" id="idea22" data-nb-words="5" data-nb-chars="30">„Čert s&nbsp;měchýři,“ řekl Sancho.</span></p>
          <p class="chunk" data-nb-ref-number="23" data-nb-words="31" data-nb-chars="193"><span class="idea" data-nb-ref-number="23" id="idea23" data-nb-words="31" data-nb-chars="193">„Však jej zase dostaneš,“ pravil don Quijote, „ať se&nbsp;s&nbsp;ním skryje třeba do&nbsp;nejhlubších a&nbsp;nejtajnějších propastí pekelných. Následuj mě, Sancho, dohoníme káru a&nbsp;vezmeme si&nbsp;za&nbsp;osla jejich mezky.“</span></p>
          <p class="chunk" data-nb-ref-number="24" data-nb-words="23" data-nb-chars="124"><span class="idea" data-nb-ref-number="24" id="idea24" data-nb-words="23" data-nb-chars="124">„Toho není potřeba, pane,“ řekl Sancho, „nehněvejte se, Milosti, ale mám za&nbsp;to, že&nbsp;ďábel osla pustil a&nbsp;osel se&nbsp;k&nbsp;nám vrací.“</span></p>
          <p class="chunk" data-nb-ref-number="25" data-nb-words="25" data-nb-chars="131"><span class="idea" data-nb-ref-number="25" id="idea25" data-nb-words="25" data-nb-chars="131">Skutečně, neboť ďábel sletěl z&nbsp;osla právě tak jako don Quijote z&nbsp;Rocinanta a&nbsp;šel do&nbsp;vsi pěšky, zatímco se&nbsp;osel vracel k&nbsp;svému pánu.</span></p>
          <p class="chunk" data-nb-ref-number="26" data-nb-words="17" data-nb-chars="113"><span class="idea" data-nb-ref-number="26" id="idea26" data-nb-words="17" data-nb-chars="113">„Musím však potrestat nezdvořilost toho ďábla na&nbsp;některém z&nbsp;herců, třeba na&nbsp;samotném císaři,“ pravil don Quijote.</span></p>
          <p class="chunk" data-nb-ref-number="27" data-nb-words="68" data-nb-chars="420"><span class="idea" data-nb-ref-number="27" id="idea27" data-nb-words="68" data-nb-chars="420">„Zanechte toho úmyslu, Milosti,“ řekl Sancho, „dejte na&nbsp;mou radu a&nbsp;nezačínejte si&nbsp;nic s&nbsp;herci, poněvadž jsou velmi oblíbeni; vím, že&nbsp;herec, který byl u&nbsp;nás obviněn ze&nbsp;dvou vražd, vyvázl bez potrestání i&nbsp;pokuty; pomyslete, Milosti, že&nbsp;jsou to&nbsp;lidé vtipní a&nbsp;zábavní, které každý ochraňuje a&nbsp;podporuje, zvláště když jsou z&nbsp;privilegovaných, královských společností, z&nbsp;nichž dobrá většina se&nbsp;strojí a&nbsp;počíná si&nbsp;jako knížata.“</span></p>
          <p class="chunk" data-nb-ref-number="28" data-nb-words="19" data-nb-chars="121"><span class="idea" data-nb-ref-number="28" id="idea28" data-nb-words="19" data-nb-chars="121">„Přesto,“ odpověděl don Quijote, „ten čertův herec se&nbsp;mi&nbsp;nesmí vysmívati, i&nbsp;kdyby byl pod ochranou celého lidského rodu.“</span></p>
          <p class="chunk" data-nb-ref-number="29" data-nb-words="11" data-nb-chars="58"><span class="idea" data-nb-ref-number="29" id="idea29" data-nb-words="11" data-nb-chars="58">Nato se&nbsp;obrátil ke&nbsp;káře, která vjížděla do&nbsp;vsi, a&nbsp;vzkřikl:</span></p>
          <p class="chunk" data-nb-ref-number="30" data-nb-words="17" data-nb-chars="104"><span class="idea" data-nb-ref-number="30" id="idea30" data-nb-words="17" data-nb-chars="104">„Stůjte, vy&nbsp;šibalská a&nbsp;veselá bando, poučím vás, jak máte zacházeti se&nbsp;zvířaty a&nbsp;osly potulných rytířů.“</span></p>
          <p class="chunk" data-nb-ref-number="31" data-nb-words="60" data-nb-chars="394"><span class="idea" data-nb-ref-number="31" id="idea31" data-nb-words="60" data-nb-chars="394">Herci uslyšeli hlasitý křik dona Quijota, poznali jeho záměr a&nbsp;okamžitě všichni: smrt, císař, vozka-ďábel, anděl i&nbsp;dokonce Cupido a&nbsp;královna sestoupili, nasbírali kamení a&nbsp;sešikovali se, aby mohli dona Quijota přivítati. Jakmile don Quijote uviděl jejich pevnou četu připravenou k&nbsp;házení kamením, přitáhl uzdu a&nbsp;počal přemýšleti, jakým způsobem má&nbsp;na&nbsp;ně&nbsp;útočiti, aby byl co&nbsp;nejméně v&nbsp;nebezpečí.</span></p>
          <p class="chunk" data-nb-ref-number="32" data-nb-words="12" data-nb-chars="78"><span class="idea" data-nb-ref-number="32" id="idea32" data-nb-words="12" data-nb-chars="78">Sancho, přijev a&nbsp;zpozorovav, že&nbsp;chce útočiti na&nbsp;pevně sestavenou četu, pravil:</span></p>
          <p class="chunk" data-nb-ref-number="33" data-nb-words="79" data-nb-chars="505"><span class="idea" data-nb-ref-number="33" id="idea33" data-nb-words="79" data-nb-chars="505">„Bylo by&nbsp;bláznovství něco podobného podniknout; pomyslete, Milosti, že&nbsp;proti létajícímu kamení a&nbsp;krupobití oblázků není na&nbsp;celém světě zbraně, ledaže by&nbsp;se&nbsp;člověk ukryl v&nbsp;mosazném zvonu; třeba pomysliti, že&nbsp;není odvážností, ale ztřeštěností, když jediný muž chce bojovati s&nbsp;vojskem, ve&nbsp;kterém je&nbsp;smrt a&nbsp;císařové, a&nbsp;majícím pomoc dobrých i&nbsp;zlých duchů. Nepřesvědčí-li vás toto rozumné uvážení, buďte jist, že&nbsp;mezi nimi by&nbsp;se&nbsp;nenalezl ani jediný potulný rytíř, přestože jsou jako císaři, králové a&nbsp;knížata.“</span></p>
          <p class="chunk" data-nb-ref-number="34" data-nb-words="47" data-nb-chars="292"><span class="idea" data-nb-ref-number="34" id="idea34" data-nb-words="47" data-nb-chars="292">„Tímhle rozumným důvodem, Sancho, zviklal jsi mé&nbsp;pevné rozhodnutí. Jako vždy pravím i&nbsp;dnes, že&nbsp;nemohu bojovati s&nbsp;tím, kdo nebyl pasován na&nbsp;rytíře; je&nbsp;tvou věcí, Sancho, abys, chceš-li, odplatil pohanění spáchané na&nbsp;tvém oslu sám, zatímco já&nbsp;tě&nbsp;budu podporovat odtud křikem a&nbsp;vhodnými radami.“</span></p>
          <p class="chunk" data-nb-ref-number="35" data-nb-words="37" data-nb-chars="221"><span class="idea" data-nb-ref-number="35" id="idea35" data-nb-words="37" data-nb-chars="221">„Netřeba mi&nbsp;msty, řádní křesťané nemají opláceti urážky,“ odpověděl Sancho, „a vypořádám si&nbsp;to&nbsp;se&nbsp;svým oslem sám, že&nbsp;přenechá odplatu urážky mně, a&nbsp;tou odplatou bude pokojný život po&nbsp;všechna léta, která mi&nbsp;nebe ještě dá.“</span></p>
          <p class="chunk" data-nb-ref-number="36" data-nb-words="39" data-nb-chars="272"><span class="idea" data-nb-ref-number="36" id="idea36" data-nb-words="39" data-nb-chars="272">„Zní-li takto tvoje rozhodnutí,“ pravil don Quijote, „Sancho dobrý, moudrý, křesťanský a&nbsp;spravedlivý, nevšímejme si&nbsp;těchto strašidel a&nbsp;vydejme se&nbsp;za&nbsp;lepšími a&nbsp;vhodnějšími příhodami, neboť, jak se&nbsp;mi&nbsp;zdá, v&nbsp;této krajině nebudeme postrádati četných a&nbsp;divných dobrodružství.“</span></p>
          <p class="chunk" data-nb-ref-number="37" data-nb-words="45" data-nb-chars="287"><span class="idea" data-nb-ref-number="37" id="idea37" data-nb-words="45" data-nb-chars="287">Obrátil koně, Sancho uchopil osla a&nbsp;smrt s&nbsp;celou společností usadila se&nbsp;zase na&nbsp;káře a&nbsp;jela dále. Podivná příhoda s&nbsp;károu smrti díky rozvaze Sanchově skončila tudíž dobře a&nbsp;den nato potkalo dona Quijota nové zábavné dobrodružství, zajímavé jako předešlé, se&nbsp;zamilovaným potulným rytířem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>