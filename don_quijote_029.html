<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XXI\., líčící dále svatbu Camachovu a&nbsp;jiné výborné události\.">
    <meta name="apple-mobile-web-app-capable" content="yes">
    <title>KAPITOLA XXI., líčící dále svatbu Camachovu a&nbsp;jiné výborné události.</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_028.html">
    <link rel="next" href="./don_quijote_030.html">
    <meta name="nb-order" content="28">
    <link rel="self" href="don_quijote_029.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-7c1c39f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1676" data-nb-chars="10084">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_028.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="10" data-nb-chars="68"><span class="idea" data-nb-ref-number="1" id="idea1" data-nb-words="10" data-nb-chars="68">KAPITOLA XXI., líčící dále svatbu Camachovu a&nbsp;jiné výborné události.</span></h1>
        <section>
          <p class="chunk" data-nb-ref-number="2" data-nb-words="49" data-nb-chars="344"><span class="idea" data-nb-ref-number="2" id="idea2" data-nb-words="49" data-nb-chars="344">Když tak don Quijote a&nbsp;Sancho spolu mluvili, jak vylíčeno, zaznělo hlasité volání a&nbsp;hluk; křičeli a&nbsp;hlučeli to&nbsp;jezdci na&nbsp;kobylách, přijíždějíce tryskem s&nbsp;hlasitým voláním vstříc snoubencům, kteří se&nbsp;blížili uprostřed různých hudebníků, tanečníků, s&nbsp;farářem a&nbsp;příbuzenstvem obou rodin a&nbsp;význačnými, svátečně ustrojenými osobami přespolních osad.</span></p>
          <p class="chunk" data-nb-ref-number="3" data-nb-words="4" data-nb-chars="28"><span class="idea" data-nb-ref-number="3" id="idea3" data-nb-words="4" data-nb-chars="28">Sancho spatřiv nevěstu řekl:</span></p>
          <p class="chunk" data-nb-ref-number="4" data-nb-words="130" data-nb-chars="708"><span class="idea" data-nb-ref-number="4" id="idea4" data-nb-words="130" data-nb-chars="708">„Skutečně je&nbsp;ustrojena po&nbsp;městsku, ne&nbsp;po&nbsp;selsku. Pane Bože, vždyť má&nbsp;na&nbsp;krku drahé korály místo penízků a&nbsp;šaty z&nbsp;nejjemnějšího aksamitu a&nbsp;ne ze&nbsp;zeleného sukna z&nbsp;Cuenky; a&nbsp;vsadím se, že&nbsp;lemování je&nbsp;jistě z&nbsp;atlasu a&nbsp;ne z&nbsp;plátna. Tohle nejsou ruce, ozdobené achátovými kroužky, čert mě&nbsp;vezmi, nejsou-li ty&nbsp;náramky zlaté, vykládané perlami bílými jako mléko, a&nbsp;nemá-li každá cenu oka v&nbsp;hlavě! A&nbsp;ty vlasy! Ó, ta&nbsp;kurví dcerka, má-li je&nbsp;pravé, nespatřil jsem nikdy delší a&nbsp;světlejší, co&nbsp;jsem živ. A&nbsp;kdo by&nbsp;co&nbsp;mohl mít proti její postavě, vždyť je&nbsp;jako palma, plná datlových hroznů&nbsp;– těm se&nbsp;podobají šperky v&nbsp;jejích vlasech a&nbsp;na šíji. Na&nbsp;mou věru, to&nbsp;je&nbsp;holka jako lusk a&nbsp;v&nbsp;bankách flanderských by&nbsp;ji&nbsp;jistě koupili.“</span></p>
          <p class="chunk" data-nb-ref-number="5" data-nb-words="37" data-nb-chars="225"><span class="idea" data-nb-ref-number="5" id="idea5" data-nb-words="37" data-nb-chars="225">Don Quijote se&nbsp;usmíval prosté chvále Sancha Panzy; zdálo se&nbsp;mu, že&nbsp;se&nbsp;žádná žena nevyrovná jeho paní, Dulcinei z&nbsp;Tobosa. Krásná Quiterie byla trochu bledá, asi po&nbsp;neklidné noci, kterou prožije každá nevěsta před svou svatbou.</span></p>
          <p class="chunk" data-nb-ref-number="6" data-nb-words="99" data-nb-chars="606"><span class="idea" data-nb-ref-number="6" id="idea6" data-nb-words="99" data-nb-chars="606">Ubírali se&nbsp;k&nbsp;vyvýšenému místu na&nbsp;louce, ozdobenému koberci a&nbsp;květinami, kde se&nbsp;měl konati svatební obřad a&nbsp;odkud se&nbsp;měli podívati na&nbsp;tance a&nbsp;hry. Když se&nbsp;blížili k&nbsp;tomu místu, uslyšeli hlas, který za&nbsp;nimi volal: „Sečkejte přece, lidé nerozumní a&nbsp;zbrklí!“ Na&nbsp;toto zavolání se&nbsp;všichni ohlédli a&nbsp;spatřili muže v&nbsp;černé říze, ozdobené ohnivě rudým kašmírem, který měl hlavu ověnčenou cypřišovým smutečním věncem a&nbsp;v&nbsp;ruce držel velkou hůl. Poznavše v&nbsp;něm, když přišel blíže, Basilia, stanuli všichni, čekajíce, že&nbsp;jim vysvětlí svoje zvolání a&nbsp;slova, a&nbsp;strachujíce se, aby jeho příchod neznamenal nějaké neštěstí.</span></p>
          <p class="chunk" data-nb-ref-number="7" data-nb-words="26" data-nb-chars="164"><span class="idea" data-nb-ref-number="7" id="idea7" data-nb-words="26" data-nb-chars="164">Přišel unaven a&nbsp;udýchán, postavil se&nbsp;před snoubenci, zarazil hůl železným koncem do&nbsp;země a&nbsp;bled, zíraje upřeně na&nbsp;Quiterii, pravil chvějícím se&nbsp;a&nbsp;chraptivým hlasem:</span></p>
          <p class="chunk" data-nb-ref-number="8" data-nb-words="126" data-nb-chars="733"><span class="idea" data-nb-ref-number="8" id="idea8" data-nb-words="126" data-nb-chars="733">„Víš zajisté, nevděčná Quiterio, že&nbsp;podle svaté víry, kterou vyznáváme, nesmíš se&nbsp;provdati za&nbsp;mého života, a&nbsp;víš dobře, že&nbsp;jsem čekal, až&nbsp;se&nbsp;časem a&nbsp;mým přičiněním zdvojnásobí můj majetek a&nbsp;že jsem nikdy nezlehčoval tvoji čest; ale tys nechala za&nbsp;mými zády mé&nbsp;čestné úmysly a&nbsp;chceš učiniti, ač&nbsp;patříš mně, svým pánem jiného, jemuž bohatství přináší nejen pohodlný život, ale i&nbsp;štěstí; a&nbsp;aby jeho štěstí dostoupilo vrcholu (ne že&nbsp;bych byl přesvědčen, že&nbsp;je&nbsp;toho hoden, ale poněvadž je&nbsp;to&nbsp;vůle boží), odstraním vlastní rukou překážku a&nbsp;nesnáz stavějící se&nbsp;mu&nbsp;v&nbsp;cestu a&nbsp;zničím sama sebe. Ať&nbsp;žije bohatý Camacho a&nbsp;nevděčná Quiteria dlouho a&nbsp;šťastně a&nbsp;ať zahyne ubohý Basilio, kterému chudoba zničila křídla štěstí a&nbsp;sklátila jej v&nbsp;hrob!“</span></p>
          <p class="chunk" data-nb-ref-number="9" data-nb-words="106" data-nb-chars="627"><span class="idea" data-nb-ref-number="9" id="idea9" data-nb-words="106" data-nb-chars="627">Po&nbsp;těchto slovech uchopil hůl zaraženou v&nbsp;zemi, která však byla, jak se&nbsp;ukázalo, pochvou dlouhého kordu v&nbsp;ní skrytého, opřel o&nbsp;zem jílec a&nbsp;nalehl rychle a&nbsp;odvážně na&nbsp;kord; zakrvácený hrot a&nbsp;polovice ocelového ostří projela mu&nbsp;zády a&nbsp;ubožák klesl na&nbsp;zem probodnut vlastní zbraní a&nbsp;zbrocen krví. Ihned přichvátali jeho přátelé, zdrceni jeho krutým osudem a&nbsp;koncem; don Quijtote seskočil z&nbsp;Rocinanta a&nbsp;přiběhl mu&nbsp;na&nbsp;pomoc a&nbsp;drže jej v&nbsp;náruči zpozoroval, že&nbsp;není ještě mrtev. Chtěli mu&nbsp;kord odstraniti z&nbsp;těla, ale přítomný farář to&nbsp;zakázal, soudě, že&nbsp;se&nbsp;musí nejprve vyzpovídati, protože zcela jistě zemře, jakmile mu&nbsp;jej vytrhnou.</span></p>
          <p class="chunk" data-nb-ref-number="10" data-nb-words="156" data-nb-chars="939"><span class="idea" data-nb-ref-number="10" id="idea10" data-nb-words="156" data-nb-chars="939">Basilio se&nbsp;poněkud vzchopil a&nbsp;tiše a&nbsp;bolestně řekl: „Kdybys mi, krutá Quiterio, podala v&nbsp;této poslední a&nbsp;krátké chvíli ruku k&nbsp;sňatku, domníval bych se, že&nbsp;moje odvaha bude omluvena, neboť bylo by&nbsp;to&nbsp;moje největší štěstí, toto spojení s&nbsp;tebou.“ Farář slyše to&nbsp;napomenul ho, aby se&nbsp;staral dříve o&nbsp;spásu své duše nežli o&nbsp;žádosti tělesné a&nbsp;aby prosil Boha za&nbsp;odpuštění svých poklesků i&nbsp;svého zoufalého činu. Basilio řekl, že&nbsp;se&nbsp;nevyzpovídá, nestane-li se&nbsp;Quiteria jeho ženou, neboť to&nbsp;blaho by&nbsp;vzpružilo jeho vůli a&nbsp;dodalo mu&nbsp;síly, aby se&nbsp;vyznal ze&nbsp;svých hříchů. Don Quijote uslyšev přání umírajícího prohlásil, že&nbsp;prosba Basiliova je&nbsp;spravedlivá, náležitá a&nbsp;uskutečnitelná, neboť pan Camacho bude stejně ctěn, ožení-li se&nbsp;s&nbsp;paní Quiteriou jako s&nbsp;vdovou po&nbsp;hrdinném Basiliovi nebo přijme-li ji&nbsp;od&nbsp;otce. Pouhé ano, kterým bude sňatek potvrzen, nebude míti jiného významu, než že&nbsp;bylo vysloveno, neboť svatebním ložem při tomto sňatku bude hrob.</span></p>
          <p class="chunk" data-nb-ref-number="11" data-nb-words="101" data-nb-chars="624"><span class="idea" data-nb-ref-number="11" id="idea11" data-nb-words="101" data-nb-chars="624">Camacho slyše to&nbsp;váhal co&nbsp;říci a&nbsp;počíti, ale přátelé Basiliovi ho&nbsp;prosili a&nbsp;naléhali na&nbsp;něho, aby Quiteria svolila k&nbsp;sňatku, aby duše Basiliova nebyla zahubena odcházejíc ze&nbsp;života v&nbsp;zoufalství, až&nbsp;konečně svolil, poněvadž to&nbsp;vyplnění jeho touhy oddalovalo pouze na&nbsp;chvíli. Potom všichni, jedni prosíce, jiní se&nbsp;slzami, nutili Quiteriu a&nbsp;vyzývali ji, aby se&nbsp;provdala za&nbsp;ubohého Basilia, ona však podobala se&nbsp;mramoru a&nbsp;strnulé soše a&nbsp;neodpovídala nevědouc, nemohouc nebo nechtíc; snad by&nbsp;byla vůbec nepronesla ani slova, kdyby ji&nbsp;byl farář nepožádal o&nbsp;rychlé rozhodnutí, že&nbsp;Basilio umírá a&nbsp;nemá času k&nbsp;jejím dlouhým průtahům.</span></p>
          <p class="chunk" data-nb-ref-number="12" data-nb-words="52" data-nb-chars="296"><span class="idea" data-nb-ref-number="12" id="idea12" data-nb-words="52" data-nb-chars="296">Tehdy krásná Quiteria mlčky zdrcena a&nbsp;smutná přistoupila k&nbsp;místu, kde ležel Basilio s&nbsp;očima obrácenýma v&nbsp;sloup, těžce dýchaje a&nbsp;zmateně a&nbsp;rychle opakuje její jméno; zdálo se, že&nbsp;umřel jako pohan a&nbsp;ne jako řádný křesťan. Quiteria se&nbsp;k&nbsp;němu přiblížila, klekla a&nbsp;prosila jej o&nbsp;ruku pohyby, ne&nbsp;slovy.</span></p>
          <p class="chunk" data-nb-ref-number="13" data-nb-words="9" data-nb-chars="51"><span class="idea" data-nb-ref-number="13" id="idea13" data-nb-words="9" data-nb-chars="51">Basilio otevřel oči a&nbsp;pohlédnuv na&nbsp;ni&nbsp;pevně pravil:</span></p>
          <p class="chunk" data-nb-ref-number="14" data-nb-words="86" data-nb-chars="509"><span class="idea" data-nb-ref-number="14" id="idea14" data-nb-words="86" data-nb-chars="509">„Quiterio, ty&nbsp;ses nade mnou slitovala, ale tvůj soucit mě&nbsp;zničí, neboť nemám sil snášeti štěstí, které mi&nbsp;dáváš chtějíc se&nbsp;za&nbsp;mne provdati, ani přemoci bolest zahalující mi&nbsp;oči strašným stínem smrti. Prosím tě&nbsp;však, světlo mého neštěstí, nesvoluj k&nbsp;sňatku se&nbsp;mnou pouze proto, abys vyplnila mou prosbu, a&nbsp;neklamej mne opět, ale doznej slovy, že&nbsp;si&nbsp;mě&nbsp;vyvoluješ jako pravého manžela a&nbsp;bez donucování; bylo by&nbsp;kruté, abys mě&nbsp;v&nbsp;tomto případě oklamala nebo se&nbsp;přetvařovala tomu, kdo s&nbsp;tebou vždy jednal pravdivě.“</span></p>
          <p class="chunk" data-nb-ref-number="15" data-nb-words="23" data-nb-chars="150"><span class="idea" data-nb-ref-number="15" id="idea15" data-nb-words="23" data-nb-chars="150">Při těchto slovech omdléval, takže se&nbsp;všichni přítomní domnívali pokaždé, že&nbsp;již zemře. Quiteria uchopila cudně a&nbsp;ostýchavě ruku Basiliovu a&nbsp;řekla mu:</span></p>
          <p class="chunk" data-nb-ref-number="16" data-nb-words="39" data-nb-chars="225"><span class="idea" data-nb-ref-number="16" id="idea16" data-nb-words="39" data-nb-chars="225">„Žádná moc nezvrátí mé&nbsp;vůle a&nbsp;stávám se&nbsp;tvou zákonitou manželkou dobrovolně a&nbsp;přijímám tvou ruku, podáváš-li mi&nbsp;i&nbsp;ty svoji ruku ze&nbsp;své svobodné vůle beze zmatku a&nbsp;aniž ti&nbsp;vadilo neštěstí, které tě&nbsp;stihlo pro tvou ukvapenost.“</span></p>
          <p class="chunk" data-nb-ref-number="17" data-nb-words="24" data-nb-chars="141"><span class="idea" data-nb-ref-number="17" id="idea17" data-nb-words="24" data-nb-chars="141">„Podávám ti&nbsp;ji,“ odpověděl Basilio, „beze zmatku nebo omylu, se&nbsp;zdravým rozumem, daným mi&nbsp;nebem; tak se&nbsp;ti&nbsp;zaslibuji a&nbsp;stávám se&nbsp;tvým mužem.“</span></p>
          <p class="chunk" data-nb-ref-number="18" data-nb-words="19" data-nb-chars="107"><span class="idea" data-nb-ref-number="18" id="idea18" data-nb-words="19" data-nb-chars="107">„Já tobě manželkou,“ řekla Quiteria, „ať žiješ ještě dlouhá léta, nebo ať&nbsp;tě&nbsp;odnesou z&nbsp;mé náruče do&nbsp;hrobu.“</span></p>
          <p class="chunk" data-nb-ref-number="19" data-nb-words="31" data-nb-chars="184"><span class="idea" data-nb-ref-number="19" id="idea19" data-nb-words="31" data-nb-chars="184">„Na to&nbsp;velké poranění,“ poznamenal Sancho Panza, „vypráví ten mladík skoro mnoho; ať&nbsp;zanechá těch zamilovaných řečí a&nbsp;stará se&nbsp;raději o&nbsp;svou duši, kterou má, jak myslím, už&nbsp;na&nbsp;jazyku.“</span></p>
          <p class="chunk" data-nb-ref-number="20" data-nb-words="45" data-nb-chars="280"><span class="idea" data-nb-ref-number="20" id="idea20" data-nb-words="45" data-nb-chars="280">Basilio a&nbsp;Quiteria si&nbsp;podali ruce, slzící a&nbsp;vzrušený farář je&nbsp;oddal, žádaje Boha o&nbsp;věčný mír pro duši mladého muže; Basilio, jakmile dosáhl požehnání, vyskočil a&nbsp;vytrhl kord, jemuž čepelí bylo jeho tělo. Všichni přítomní byli překvapeni a&nbsp;nekteří, spíše hloupí než chytří, volali:</span></p>
          <p class="chunk" data-nb-ref-number="21" data-nb-words="2" data-nb-chars="17"><span class="idea" data-nb-ref-number="21" id="idea21" data-nb-words="2" data-nb-chars="17">„Zázrak! Zázrak!“</span></p>
          <p class="chunk" data-nb-ref-number="22" data-nb-words="39" data-nb-chars="235"><span class="idea" data-nb-ref-number="22" id="idea22" data-nb-words="39" data-nb-chars="235">Užaslý a&nbsp;překvapený farář sáhl oběma rukama na&nbsp;ránu a&nbsp;poznal, že&nbsp;čepel neprojela masem a&nbsp;žebry Basiliovými, ale železnou rourou, plnou krve, již si&nbsp;šikovně na&nbsp;ono místo upevnil; později zvěděli, že&nbsp;krev připravil tak, aby se&nbsp;nesrazila.</span></p>
          <p class="chunk" data-nb-ref-number="23" data-nb-words="112" data-nb-chars="696"><span class="idea" data-nb-ref-number="23" id="idea23" data-nb-words="112" data-nb-chars="696">Farář, Camacho i&nbsp;všichni přítomní zkrátka poznali, že&nbsp;byli oklamáni a&nbsp;podvedeni. Quiteria nebyla patrně nijak uražena žertem, dokonce slyšíc, že&nbsp;kdosi tvrdí, že&nbsp;sňatek jest podvodný a&nbsp;neplatný, prohlásila, že&nbsp;jej tedy prohlašuje za&nbsp;platný; všichni z&nbsp;toho usuzovali, že&nbsp;žert byl nastrojen se&nbsp;souhlasem a&nbsp;úmluvou obou; rozzlobený Camacho a&nbsp;jeho příznivci chtěli se&nbsp;ihned pomstíti, tasili meče a&nbsp;útočili na&nbsp;Basilia, kterého ihned hájilo lidí právě tolik; don Quijote pak s&nbsp;napřaženou píkou, kryje se&nbsp;štítem, zaujal místo v&nbsp;čele jejich. Sancho, který nepřál nikdy podobným dobrodružstvím, odešel ke&nbsp;kotlům, z&nbsp;nichž měl ty&nbsp;své maličkosti, neboť se&nbsp;mu&nbsp;zdálo, že&nbsp;je&nbsp;to&nbsp;místo téměř posvátné a&nbsp;hodné úcty.</span></p>
          <p class="chunk" data-nb-ref-number="24" data-nb-words="3" data-nb-chars="19"><span class="idea" data-nb-ref-number="24" id="idea24" data-nb-words="3" data-nb-chars="19">Don Quijote zvolal:</span></p>
          <p class="chunk" data-nb-ref-number="25" data-nb-words="112" data-nb-chars="694"><span class="idea" data-nb-ref-number="25" id="idea25" data-nb-words="112" data-nb-chars="694">„Ustaňte, pánové, neboť není vhodné mstíti urážky způsobené láskou; pomyslete, že&nbsp;láska i&nbsp;válka je&nbsp;totéž a&nbsp;ve válce je&nbsp;dovoleno a&nbsp;velmi časté uchylovati se&nbsp;ke&nbsp;lsti a&nbsp;zradě k&nbsp;poražení nepřítele, a&nbsp;tedy i&nbsp;v&nbsp;lásce jest správná lest a&nbsp;úskok, kterých užíváme, abychom dosáhli cíle, pokud by&nbsp;to&nbsp;neškodilo prospěchu a&nbsp;cti milované bytosti! Quiteria a&nbsp;Basilio se&nbsp;stali manželi spravedlivým a&nbsp;laskavým řízením Prozřetelnosti. Camacho, poněvadž je&nbsp;bohat, může dosáhnouti štěstí kdekoliv, kdykoliv se&nbsp;mu&nbsp;zachce. Basiliovým majetkem jest jen tato ovečka, kterou mu&nbsp;nesmí vzíti žádný, ani ten nejmocnější; co&nbsp;Bůh spojí, nikdo ať&nbsp;nerozlučuje, a&nbsp;kdyby se&nbsp;o&nbsp;to někdo pokusil, bude ztrestán hrotem tohoto kopí.“</span></p>
          <p class="chunk" data-nb-ref-number="26" data-nb-words="54" data-nb-chars="331"><span class="idea" data-nb-ref-number="26" id="idea26" data-nb-words="54" data-nb-chars="331">Při této řeči mával kopím na&nbsp;všechny strany tak obratně, že&nbsp;zahnal všechny, kteří ho&nbsp;nikdy neviděli; Camacho pak uražen odmítnutím Quiteriiným přestal ji&nbsp;milovati, a&nbsp;proto také farář, muž moudrý a&nbsp;laskavý, snadno ho&nbsp;utišil i&nbsp;jeho přátele; na&nbsp;rozkaz Camachův skryli meče a&nbsp;vinili Quiteriu z&nbsp;lehkomyslnosti více než Basilia z&nbsp;úskoku.</span></p>
          <p class="chunk" data-nb-ref-number="27" data-nb-words="100" data-nb-chars="572"><span class="idea" data-nb-ref-number="27" id="idea27" data-nb-words="100" data-nb-chars="572">Camacho uvážil, že&nbsp;miluje-li Quiteria Basilia jako děvče, že&nbsp;by&nbsp;jej milovala také jako žena, a&nbsp;soudil, že&nbsp;musí děkovati Bohu více za&nbsp;to, že&nbsp;mu&nbsp;ji&nbsp;vzal, než kdyby mu&nbsp;ji&nbsp;byl nechal; když se&nbsp;uklidnili přátelé Camachovi, i&nbsp;Basiliovi se&nbsp;uklidnili a&nbsp;zámožný Camacho, aby dokázal, že&nbsp;ho&nbsp;žert nermoutí, rozkázal, aby se&nbsp;svatba dokončila, jako by&nbsp;on&nbsp;se&nbsp;ženil; ale Basilio, jeho manželka a&nbsp;přátelé s&nbsp;tím nesouhlasili a&nbsp;odjeli do&nbsp;vsi Basiliovy, neboť i&nbsp;čestní a&nbsp;moudří chudáci mívají přátele, kteří je&nbsp;ctí, chrání a&nbsp;milují, jako boháči mají ty, kteří jim pochlebují a&nbsp;je doprovázejí.</span></p>
          <p class="chunk" data-nb-ref-number="28" data-nb-words="82" data-nb-chars="511"><span class="idea" data-nb-ref-number="28" id="idea28" data-nb-words="82" data-nb-chars="511">S&nbsp;nimi odjel také don Quijote, kterému se&nbsp;obdivovali jako muži odvážnému i&nbsp;jako hrdinovi. Sancho jediný však byl rozmrzen, že&nbsp;se&nbsp;nemohl zúčastniti hodů a&nbsp;radovánek Camachových, které končily až&nbsp;v&nbsp;noci, a&nbsp;jel smuten a&nbsp;zarmoucen s&nbsp;donem Quijotem, provázejícím družinu Basiliovu. Opustil sice hrnce egyptské, ale nesl je&nbsp;ve&nbsp;svém břiše a&nbsp;vzpomínka na&nbsp;snědené „maličkosti“, které dostal v&nbsp;pánvi, byla mu&nbsp;odznakem toho opuštěného štěstí a&nbsp;štědrosti. Následoval Rocinanta tedy syt, ale smuten a&nbsp;zamyšlen, na&nbsp;svém oslu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_030.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>