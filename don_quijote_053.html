<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLIII\.o&nbsp;dalších radách, jež dal don Quijote Sanchu Panzovi\.">
    <meta name="apple-mobile-web-app-capable" content="yes">
    <title>KAPITOLA XLIII.o&nbsp;dalších radách, jež dal don Quijote Sanchu Panzovi.</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miguel de Cervantes Saavedra: Důmyslný rytíř Don Quijote de la Mancha II">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Důmyslný rytíř Don Quijote de la Mancha II">
    <meta property="og:title" content="Důmyslný rytíř Don Quijote de la Mancha II">
    <meta property="og:type" content="book">
    <meta property="og:book:author" content="Miguel de Cervantes Saavedra">
    <meta property="twitter:title" content="Miguel de Cervantes Saavedra: Důmyslný rytíř Don Quijote de la Mancha II">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_052.html">
    <link rel="next" href="./don_quijote_054.html">
    <meta name="nb-order" content="52">
    <link rel="self" href="don_quijote_053.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-1d0950f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1686" data-nb-chars="9694">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_052.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="10" data-nb-chars="68"><span class="idea" data-nb-ref-number="1" id="idea1" data-nb-words="10" data-nb-chars="68">KAPITOLA XLIII.o&nbsp;dalších radách, jež dal don Quijote Sanchu Panzovi.</span></h1>
        <section>
          <p class="chunk" data-nb-ref-number="2" data-nb-words="103" data-nb-chars="635"><span class="idea" data-nb-ref-number="2" id="idea2" data-nb-words="103" data-nb-chars="635">Kdo by&nbsp;nepokládal dona Quijota za&nbsp;osobu velmi rozumnou a&nbsp;nejlepších úmyslů slyše tento výklad? Ale jak jsme již vícekrát řekli v&nbsp;průběhu této velké historie, bláznil jen ve&nbsp;věcech rytířství a&nbsp;jinak projevoval rozum jasný a&nbsp;břitký, takže na&nbsp;každém kroku jeho skutky vyvracely jeho rozum a&nbsp;jeho rozum vyvracel jeho skutky. Však v&nbsp;dalších radách, které dal Sanchu Panzovi, projevil velký vtip a&nbsp;došel nejzazší meze své rozumnosti i&nbsp;svého bláznovství. Sancho jej poslouchal velmi pozorně a&nbsp;snažil se&nbsp;zapamatovat si&nbsp;jeho rady, neboť se&nbsp;jimi mínil řídit a&nbsp;dovést těhotenství své vlády k&nbsp;šťastnému porodu. Don Quijote pokračoval těmito slovy:</span></p>
          <p class="chunk" data-nb-ref-number="3" data-nb-words="215" data-nb-chars="1277"><span class="idea" data-nb-ref-number="3" id="idea3" data-nb-words="215" data-nb-chars="1277">„Co se&nbsp;týče řízení tvé osoby a&nbsp;tvého domu, Sancho, především ti&nbsp;ukládám, aby ses držel v&nbsp;čistotě, stříhal si&nbsp;nehty a&nbsp;nenechával je&nbsp;růst, jako činí mnozí, kteří se&nbsp;hloupě domnívají, že&nbsp;dlouhé nehty okrašlují ruce, jako by&nbsp;ten odpadkový výrostek, který si&nbsp;nestříhají, byl ještě nehtem, a&nbsp;ne drápem dravčím. Je&nbsp;to&nbsp;zlozvyk sprostý a&nbsp;zbytečný. Nechoď, Sancho, neopásán a&nbsp;rozepjat, neboť nepořádný šat svědčí o&nbsp;nespořádaném duchu, ač-li ta&nbsp;nepořádnost a&nbsp;nedbalost neznamená přetvářku, jak se&nbsp;soudilo o&nbsp;Juliu Caesarovi. Rozumně rozpočítej, co&nbsp;ti&nbsp;může vynésti tvůj úřad; dovolí-li ti&nbsp;dáti tvým sluhům livrej, dej jim počestnou a&nbsp;účelnou, a&nbsp;ne nápadnou a&nbsp;křiklavou, a&nbsp;poděl jí&nbsp;své sluhy a&nbsp;chudé. Chci říci, máš-li obléci šest pážat, oblec tři a&nbsp;tři chudé, a&nbsp;tak si&nbsp;opatříš pážata pro život zemský i&nbsp;pro život v&nbsp;nebi. Marnivci nikdy nedospějí k&nbsp;tomuto novému způsobu dávati livrej. Nejez česnek, ani cibuli, aby po&nbsp;čichu nepoznali tvoji prostotu. Choď zvolna, mluv klidně, ale ne&nbsp;tak, aby se&nbsp;zdálo, že&nbsp;sám sebe posloucháš, neboť každá strojenost je&nbsp;špatná. Obědvej málo a&nbsp;večeř ještě méně, neboť zdraví celého těla je&nbsp;tvořeno v&nbsp;dílně žaludku. Pij mírně a&nbsp;uvaž, že&nbsp;příliš vína ani nezachovává tajemství, ani neplní slova. Hleď, Sancho, abys necpal příliš do&nbsp;úst a&nbsp;před nikým neeruktoval.“</span></p>
          <p class="chunk" data-nb-ref-number="4" data-nb-words="8" data-nb-chars="44"><span class="idea" data-nb-ref-number="4" id="idea4" data-nb-words="8" data-nb-chars="44">„Co je&nbsp;to&nbsp;eruktovat, to&nbsp;nevím,“ řekl Sancho.</span></p>
          <p class="chunk" data-nb-ref-number="5" data-nb-words="4" data-nb-chars="21"><span class="idea" data-nb-ref-number="5" id="idea5" data-nb-words="4" data-nb-chars="21">I&nbsp;pravil don Quijote.</span></p>
          <p class="chunk" data-nb-ref-number="6" data-nb-words="57" data-nb-chars="372"><span class="idea" data-nb-ref-number="6" id="idea6" data-nb-words="57" data-nb-chars="372">„Eruktovati, Sancho, znamená říhati, ale to&nbsp;je&nbsp;jedno z&nbsp;nejnepěknějších slov, jež obsahuje španělská řeč. Proto vtipní lidé si&nbsp;vypomohli latinou a&nbsp;místo říhat říkají eruktovat a&nbsp;místo říhání erukce. A&nbsp;jestliže někdo těm výrazům nerozumí, nezáleží na&nbsp;tom, neboť užívání je&nbsp;časem zavede tak, že&nbsp;jim snadno lidé porozumějí. Toť obohacování jazyka, jímž vládne obecné užívání.“</span></p>
          <p class="chunk" data-nb-ref-number="7" data-nb-words="20" data-nb-chars="117"><span class="idea" data-nb-ref-number="7" id="idea7" data-nb-words="20" data-nb-chars="117">„Opravdu, pane,“ řekl Sancho, „neříhat je&nbsp;jedna z&nbsp;rad a&nbsp;pokynů, které si&nbsp;chci pamatovat, neboť to&nbsp;dělám hodně často.“</span></p>
          <p class="chunk" data-nb-ref-number="8" data-nb-words="7" data-nb-chars="59"><span class="idea" data-nb-ref-number="8" id="idea8" data-nb-words="7" data-nb-chars="59">„Neeruktovat, Sancho, nikoliv neříhat,“ pravil don Quijote.</span></p>
          <p class="chunk" data-nb-ref-number="9" data-nb-words="12" data-nb-chars="82"><span class="idea" data-nb-ref-number="9" id="idea9" data-nb-words="12" data-nb-chars="82">„Od nynějška budu říkat neeruktovat,“ odpovědět Sancho, „a věru na&nbsp;to&nbsp;nezapomenu.“</span></p>
          <p class="chunk" data-nb-ref-number="10" data-nb-words="33" data-nb-chars="207"><span class="idea" data-nb-ref-number="10" id="idea10" data-nb-words="33" data-nb-chars="207">„Také, Sancho, nesmíš míchati do&nbsp;svých řečí mnoho přísloví, jak máš ve&nbsp;zvyku, neboť, ač&nbsp;jsou přísloví drobnými výroky moudrosti, často je&nbsp;tak přitáhneš za&nbsp;vlasy, že&nbsp;se&nbsp;podobají spíše nesmyslu než moudrosti.“</span></p>
          <p class="chunk" data-nb-ref-number="11" data-nb-words="77" data-nb-chars="444"><span class="idea" data-nb-ref-number="11" id="idea11" data-nb-words="77" data-nb-chars="444">„Tomu může odpomoci jen Bůh,“ odvětil Sancho, „protože znám více přísloví, než jich může být do&nbsp;knihy, a&nbsp;všechna zároveň mi&nbsp;jdou do&nbsp;úst, když mluvím, a&nbsp;derou se&nbsp;o&nbsp;přednost; jazyk popadne první, které potká, i&nbsp;když se&nbsp;nehodí; ale od&nbsp;nynějška budu hledět užívat jen těch, která odpovídají vážnosti mého úřadu, protože, kde je&nbsp;všeho dost, snadno oběd strojit, a&nbsp;jasné smlouvy, dobří přátelé, a&nbsp;já nic, já&nbsp;muzikant, a&nbsp;hlupák ani nemá, ani neudrží.“</span></p>
          <p class="chunk" data-nb-ref-number="12" data-nb-words="70" data-nb-chars="406"><span class="idea" data-nb-ref-number="12" id="idea12" data-nb-words="70" data-nb-chars="406">„Tak vidíš, Sancho,“ řekl don Quijote, „hrneš, sypeš a&nbsp;meleš přísloví a&nbsp;žádné se&nbsp;nehodí. Trestejte si&nbsp;ho, a&nbsp;on si&nbsp;povede svou! Já&nbsp;ti&nbsp;zde pravím, aby ses vystříhal přísloví, a&nbsp;ty okamžitě jich odříkáš litanii, která se&nbsp;hodí k&nbsp;tomu, co&nbsp;říkáme, jako pěst na&nbsp;oko. Hleď, Sancho, netvrdím, že&nbsp;působí špatně přísloví připomenuté vhod, ale hromaditi a&nbsp;mlít přísloví jedno přes druhé činí řeč nesmyslnou a&nbsp;sprostou.</span></p>
          <p class="chunk" data-nb-ref-number="13" data-nb-words="174" data-nb-chars="1009"><span class="idea" data-nb-ref-number="13" id="idea13" data-nb-words="174" data-nb-chars="1009">Vsedneš-li na&nbsp;koně, nekloň se&nbsp;tělem na&nbsp;zadní hrušku sedla, ani nenatahuj nohy od&nbsp;koňova břicha, a&nbsp;také nejeď nedbale, jako bys jel na&nbsp;mezku. Neboť jízda na&nbsp;koni jedny činí rytíři, druhé podkoními. Nespi mnoho, neboť kdo nevstává se&nbsp;sluncem, netěší se&nbsp;ze&nbsp;dne; věz, Sancho, že&nbsp;čilost je&nbsp;matkou štěstí, a&nbsp;lenost, opak její, nikdy nedošla cíle žádaného touhou.&nbsp;– Poslední radu, kterou ti&nbsp;nyní chci dáti, ač&nbsp;se&nbsp;netýká zdobení tvého těla, prosím, měj dobře na&nbsp;paměti, neboť nebude ti, myslím, méně na&nbsp;prospěch než ony, jež jsem ti&nbsp;dal dosud: nikdy se&nbsp;nepři o&nbsp;urozenosti a&nbsp;nesrovnávej rod s&nbsp;rodem, poněvadž ze&nbsp;dvou srovnávaných je&nbsp;nutně jeden lepší: ten, jehož ponížíš, bude tě&nbsp;nenáviděti a&nbsp;ten, jemuž dáš přednost, se&nbsp;ti&nbsp;jistě neodmění.&nbsp;– Oblékej se&nbsp;v&nbsp;dlouhé nohavice, volný kabát a&nbsp;plášť ještě o&nbsp;něco volnější; široké kalhoty nenos, ty&nbsp;nesluší ani rytířům, ani vladařům.&nbsp;– Toto mě&nbsp;tedy napadlo, Sancho, bych ti&nbsp;poradil. Časem a&nbsp;podle okolností poskytnu ti&nbsp;pokyny další, budeš-li mě&nbsp;pečlivě zpravovat o&nbsp;svém stavu.“</span></p>
          <p class="chunk" data-nb-ref-number="14" data-nb-words="95" data-nb-chars="521"><span class="idea" data-nb-ref-number="14" id="idea14" data-nb-words="95" data-nb-chars="521">„Pane,“ odpověděl Sancho, „vidím dobře, že&nbsp;vše, co&nbsp;jste mi&nbsp;řekl, je&nbsp;dobré, svaté a&nbsp;užitečné. Ale jak mi&nbsp;to&nbsp;má&nbsp;pomoci, nevzpomenu-li si&nbsp;na&nbsp;nic? Rozumí se, že&nbsp;mi&nbsp;nevyjde z&nbsp;hlavy, že&nbsp;si&nbsp;nemám nechávat dlouhé nehty a&nbsp;že se&nbsp;mám oženit podruhé, naskytne-li se&nbsp;mi&nbsp;možnost, ale z&nbsp;té ostatní pletenice, motanice a&nbsp;míchanice nevím už&nbsp;nic a&nbsp;nepodržím z&nbsp;ní víc než z&nbsp;loňských sněhů; proto bude potřebí, abych to&nbsp;měl písemně. Neumím sice číst ani psát, ale dám to&nbsp;svému zpovědníkovi, aby mi&nbsp;to&nbsp;opakoval a&nbsp;připomínal, až&nbsp;bude potřebí.“</span></p>
          <p class="chunk" data-nb-ref-number="15" data-nb-words="62" data-nb-chars="355"><span class="idea" data-nb-ref-number="15" id="idea15" data-nb-words="62" data-nb-chars="355">„Běda mně, hříšnému,“ odpověděl don Quijote, „jak je&nbsp;zle, neumějí-li vladaři čísti ani psáti. Věz, Sancho, že&nbsp;neumí-li člověk číst nebo je-li nešika, jedno ze&nbsp;dvou: buď je&nbsp;z&nbsp;rodiny příliš nízké a&nbsp;sprosté, buď je&nbsp;sám tak nepodařený a&nbsp;špatný, že&nbsp;dobré výchovy a&nbsp;vzdělání nebyl schopen. Máš to&nbsp;velikou vadu a&nbsp;přál bych si, aby ses naučil aspoň se&nbsp;podepsati.“</span></p>
          <p class="chunk" data-nb-ref-number="16" data-nb-words="152" data-nb-chars="822"><span class="idea" data-nb-ref-number="16" id="idea16" data-nb-words="152" data-nb-chars="822">„Podepsat se&nbsp;dovedu dobře,“ odvětil Sancho, „protože, když jsem byl radním v&nbsp;naší vsi, naučil jsem se&nbsp;pár písmenům, jako jsou nápisy na&nbsp;pytlích, která prý znamenala mé&nbsp;jméno. Ostatně se&nbsp;mohu tvářit, jako bych měl pravici zchromlou, a&nbsp;mohu dávat podpisovat druhým. Neboť všemu lze odpomoci, jen smrti ne, a&nbsp;jakmile budu mít vládu a&nbsp;moc, budu dělat, co&nbsp;se&nbsp;mi&nbsp;zlíbí. Čí&nbsp;táta je&nbsp;starostou… Já&nbsp;budu vladařem, a&nbsp;to je&nbsp;víc než být rychtářem; ať&nbsp;si&nbsp;jen přijdou a&nbsp;uvidí! Ať&nbsp;mě&nbsp;urazí a&nbsp;pomluví, a&nbsp;dostanou, že&nbsp;je&nbsp;to&nbsp;přejde; komu Pánbůh, tomu všichni svatí, a&nbsp;hloupost boháče platí na&nbsp;světě za&nbsp;moudrost. A&nbsp;až budu tím boháčem, jsa vladařem, a&nbsp;budu štědře rozdávat, jak mám v&nbsp;úmyslu, budu pro svět bez chyby. Jsi-li z&nbsp;medu, mouchy tě&nbsp;jedí a&nbsp;stojíš za&nbsp;tolik, kolik máš, říkávala jedna z&nbsp;mých babiček, a&nbsp;kdo už&nbsp;má&nbsp;dost, nestojí o&nbsp;cizí.“</span></p>
          <p class="chunk" data-nb-ref-number="17" data-nb-words="76" data-nb-chars="401"><span class="idea" data-nb-ref-number="17" id="idea17" data-nb-words="76" data-nb-chars="401">„Kéž tě&nbsp;Bůh zatratí, Sancho,“ řekl v&nbsp;tom okamžiku don Quijote. „Ať tě&nbsp;šedesát tisíc ďáblů odnese i&nbsp;s&nbsp;tvými příslovími! Už&nbsp;je&nbsp;meleš hodinu a&nbsp;každé z&nbsp;nich mě&nbsp;bodne. Tahle přísloví tě&nbsp;jistě jednou dovedou na&nbsp;šibenici; pro ně&nbsp;tě&nbsp;musí tví poddaní vyhnat, nebo se&nbsp;proti tobě spiknouti. Řekni mi, kde je&nbsp;bereš, hlupáku, a&nbsp;jak jich to, blbče, užíváš? Já, než řeknu jedno a&nbsp;vhod, potím se&nbsp;a&nbsp;dřu jako s&nbsp;pařezy.“</span></p>
          <p class="chunk" data-nb-ref-number="18" data-nb-words="54" data-nb-chars="316"><span class="idea" data-nb-ref-number="18" id="idea18" data-nb-words="54" data-nb-chars="316">„Proboha, můj pane a&nbsp;vládce,“ odpověděl Sancho, „vy se&nbsp;také hned zlobíte pro nic za&nbsp;nic! Co&nbsp;se, u&nbsp;všech čertů, rozčilujete, že&nbsp;užívám svého majetku, neboť jiného nemám, jen přísloví a&nbsp;ještě přísloví. A&nbsp;teď vím čtyři, která by&nbsp;se&nbsp;sem hodila jako schválně dělaná, ale neřeknu je, protože mluvit stříbro, mlčet Sancho.“</span></p>
          <p class="chunk" data-nb-ref-number="19" data-nb-words="45" data-nb-chars="244"><span class="idea" data-nb-ref-number="19" id="idea19" data-nb-words="45" data-nb-chars="244">„Ten Sancho, to&nbsp;nejsi ty,“ pravil don Quijote, „neboť ty&nbsp;nejsi mlčení, ale žvanění a&nbsp;odmlouvání. A&nbsp;také bych rád věděl, jaká to&nbsp;čtyři přísloví tě&nbsp;teď napadla, že&nbsp;se&nbsp;tak hodila. Neboť hledám ve&nbsp;své paměti, a&nbsp;mám ji&nbsp;dobrou, ale nic mne nenapadá.“</span></p>
          <p class="chunk" data-nb-ref-number="20" data-nb-words="125" data-nb-chars="646"><span class="idea" data-nb-ref-number="20" id="idea20" data-nb-words="125" data-nb-chars="646">„Jaká jiná přísloví,“ řekl Sancho, „než: Co&nbsp;tě&nbsp;nepálí, nehas a&nbsp;Ať džbánem do&nbsp;kamene či&nbsp;kamenem do&nbsp;džbánu, je&nbsp;po&nbsp;džbánu. Všechna jsou jako stvořena! Ať&nbsp;se&nbsp;nikdo nepře s&nbsp;vladařem nebo s&nbsp;tím, kdo rozkazuje, protože špatně pochodí jako ten, kdo hasí, po&nbsp;čem mu&nbsp;nic není. Na&nbsp;to, co&nbsp;řekne vladař, není odpovědi, jak jí&nbsp;není, řekne-li někdo: táhni mi&nbsp;z&nbsp;domu a&nbsp;nech na&nbsp;pokoji mou ženu! A&nbsp;co se&nbsp;džbánu a&nbsp;kamene týče, smysl přísloví uvidí i&nbsp;slepý. Proto je&nbsp;nutno, aby kdo vidí mrvu v&nbsp;oku bližního svého, viděl i&nbsp;břevno v&nbsp;oku svém, aby se&nbsp;o&nbsp;něm neřeklo: Mrtvé se&nbsp;nelíbila bezhlavá. A&nbsp;Vaše Milost ví&nbsp;dobře, že&nbsp;hlupák ví&nbsp;ve&nbsp;svém domě více než moudrý v&nbsp;cizím.“</span></p>
          <p class="chunk" data-nb-ref-number="21" data-nb-words="116" data-nb-chars="658"><span class="idea" data-nb-ref-number="21" id="idea21" data-nb-words="116" data-nb-chars="658">„To ne, Sancho,“ odpověděl don Quijote, „hlupák neví nic ani ve&nbsp;svém domě, ani v&nbsp;cizím, protože hloupost není grunt, na&nbsp;němž by&nbsp;mohlo státi řádné stavení. Nechme toho, Sancho; budeš-li však špatně vládnout, bude to&nbsp;tvou vinou, ale na&nbsp;moji hanbu. Utěšuje mě&nbsp;však, že&nbsp;jsem učinil, co&nbsp;bylo mou povinností: poradil jsem ti&nbsp;tak rozumně a&nbsp;moudře, jak jsem mohl. Tím jsem zproštěn povinnosti a&nbsp;slibu. Kéž tě&nbsp;vede Bůh, Sancho, a&nbsp;vládne tobě ve&nbsp;tvé vládě a&nbsp;mne kéž zbaví strachu, v&nbsp;němž jsem, že&nbsp;obrátíš ostrov vzhůru nohama, což bych mohl zameziti, kdybych odkryl vévodovi, co&nbsp;jsi zač, a&nbsp;řekl mu, že&nbsp;celá tvá měchatá osobička není než pytel přísloví a&nbsp;zlomyslnosti.“</span></p>
          <p class="chunk" data-nb-ref-number="22" data-nb-words="100" data-nb-chars="576"><span class="idea" data-nb-ref-number="22" id="idea22" data-nb-words="100" data-nb-chars="576">„Pane,“ odvětil Sancho, „zdá-li se&nbsp;Vaší Milosti, že&nbsp;nejsem k&nbsp;tomu vladaření, hned se&nbsp;ho&nbsp;vzdám; neboť víc si&nbsp;vážím jediného nečistého kousku z&nbsp;nehtu své duše než celého svého těla a&nbsp;uživím se, ať&nbsp;jsem Sanchem o&nbsp;chlebě a&nbsp;cibuli, nebo vladařem uprostřed koroptví a&nbsp;kapounů. Když spíme, jsme si&nbsp;všichni rovni, velicí i&nbsp;malí, chudí i&nbsp;bohatí. A&nbsp;všimnete-li si, Milosti, uvidíte, že&nbsp;jste mě&nbsp;do&nbsp;toho vladaření dostal jen vy, protože já&nbsp;houby rozumím vládě na&nbsp;ostrovech. A&nbsp;myslíte-li, že&nbsp;budu-li vladařem, musí mě&nbsp;odnést čert, chci raději jako Sancho do&nbsp;nebe než jako vladař do&nbsp;pekla.“</span></p>
          <p class="chunk" data-nb-ref-number="23" data-nb-words="71" data-nb-chars="414"><span class="idea" data-nb-ref-number="23" id="idea23" data-nb-words="71" data-nb-chars="414">„Bůh je&nbsp;mi&nbsp;svědkem, Sancho,“ řekl don Quijote, „že už&nbsp;pro tato poslední tvá slova soudím, že&nbsp;zasloužíš býti vladařem tisíce ostrovů. Máš dobrou povahu, bez níž veškerá učenost neobstojí. Poruč se&nbsp;Bohu a&nbsp;snaž se&nbsp;nezbloudit z&nbsp;původního úmyslu; totiž měj vždy pevnou vůli a&nbsp;úmysl dobře činiti za&nbsp;všech okolností, neboť nebesa vždy přejí dobrým úmyslům. A&nbsp;pojďme k&nbsp;jídlu, neboť myslím, že&nbsp;ti&nbsp;pánové na&nbsp;nás již čekají.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_054.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>