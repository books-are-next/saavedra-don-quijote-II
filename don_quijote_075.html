<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LXV\.,kde je dáno poučení, kdo byl rytíř Bílého měsíce, a&nbsp;vypráví se o&nbsp;osvobození dona Gregoria i&nbsp;jiných událostech\.">
    <meta name="apple-mobile-web-app-capable" content="yes">
    <title>KAPITOLA LXV.,kde je dáno poučení, kdo byl rytíř Bílého měsíce, a&nbsp;vypráví se o&nbsp;osvobození dona Gregoria i&nbsp;jiných událostech.</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miguel de Cervantes Saavedra: Důmyslný rytíř Don Quijote de la Mancha II">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Důmyslný rytíř Don Quijote de la Mancha II">
    <meta property="og:title" content="Důmyslný rytíř Don Quijote de la Mancha II">
    <meta property="og:type" content="book">
    <meta property="og:book:author" content="Miguel de Cervantes Saavedra">
    <meta property="twitter:title" content="Miguel de Cervantes Saavedra: Důmyslný rytíř Don Quijote de la Mancha II">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./don_quijote_074.html">
    <link rel="next" href="./don_quijote_076.html">
    <meta name="nb-order" content="74">
    <link rel="self" href="don_quijote_075.html">
    <meta name="nb-identifier" content="saavedra-dumyslny-rytir-don-quijote-de-la-mancha-ii-8fd8a37">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1646" data-nb-chars="9638">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_074.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="20" data-nb-chars="124"><span class="idea" data-nb-ref-number="1" id="idea1" data-nb-words="20" data-nb-chars="124">KAPITOLA LXV.,kde je&nbsp;dáno poučení, kdo byl rytíř Bílého měsíce, a&nbsp;vypráví se&nbsp;o&nbsp;osvobození dona Gregoria i&nbsp;jiných událostech.</span></h1>
        <section>
          <p class="chunk" data-nb-ref-number="2" data-nb-words="56" data-nb-chars="339"><span class="idea" data-nb-ref-number="2" id="idea2" data-nb-words="56" data-nb-chars="339">Don Antonio Moreno následoval rytíře Bílého měsíce a&nbsp;stejně ho&nbsp;následovalo, ba&nbsp;pronásledovalo mnoho kluků, dokud se&nbsp;neuzavřel v&nbsp;jistém domě uvnitř města. Don Antonio vstoupil touže ho&nbsp;poznat. Jakýsi zbrojnoš vyšel rytíře přivítat a&nbsp;pomoci mu&nbsp;ze&nbsp;zbroje; potom se&nbsp;rytíř uchýlil do&nbsp;pokojíku a&nbsp;s&nbsp;ním i&nbsp;don Antonio, plana zvědavostí, kdo to&nbsp;je.</span></p>
          <p class="chunk" data-nb-ref-number="3" data-nb-words="12" data-nb-chars="71"><span class="idea" data-nb-ref-number="3" id="idea3" data-nb-words="12" data-nb-chars="71">Když rytíř Bílého měsíce viděl, že&nbsp;jej onen kavalír neopouští, řekl mu:</span></p>
          <p class="chunk" data-nb-ref-number="4" data-nb-words="286" data-nb-chars="1583"><span class="idea" data-nb-ref-number="4" id="idea4" data-nb-words="286" data-nb-chars="1583">„Vím dobře, pane, proč přicházíte: chcete vědět, kdo jsem. A&nbsp;poněvadž není, proč bych vám to&nbsp;odpíral, zatímco mi&nbsp;tento sluha bude pomáhat ze&nbsp;zbroje, povím vám to, aniž se&nbsp;o&nbsp;krok spustím pravdy. Vězte, pane, že&nbsp;se&nbsp;jmenuji bakalář Sanson Carrasco a&nbsp;jsem ze&nbsp;vsi dona Quijota de&nbsp;la&nbsp;Mancha, jehož bláznovství a&nbsp;pošetilost trápí všechny nás, kteří ho&nbsp;známe, a&nbsp;já jsem z&nbsp;těch, kteří ho&nbsp;litovali nejvíce; myslil jsem, že&nbsp;jeho spása je&nbsp;v&nbsp;klidu a&nbsp;v&nbsp;tom, aby zůstal ve&nbsp;svém kraji a&nbsp;svém domě, a&nbsp;proto jsem se&nbsp;rozhodl přimět jej, aby tam zůstal: budou tomu tři měsíce, co&nbsp;jsem se&nbsp;vydal na&nbsp;cestu jako potulný rytíř, pod jménem rytíř Zrcadlový, s&nbsp;úmyslem zápasit s&nbsp;ním a&nbsp;přemoci jej bez ublížení a&nbsp;pod podmínkou, že&nbsp;přemožený bude vydán na&nbsp;milost vítězi; mínil jsem na&nbsp;něm žádat (neboť jsem soudil, že&nbsp;bude přemožen), aby se&nbsp;vrátil do&nbsp;své vsi a&nbsp;neopouštěl ji&nbsp;po&nbsp;celý rok, během něhož by&nbsp;mohl snad být vyléčen; ale osud to&nbsp;zařídil jinak, neboť mě&nbsp;porazil a&nbsp;srazil z&nbsp;koně, a&nbsp;tak se&nbsp;můj úmysl nepovedl. On&nbsp;pokračoval ve&nbsp;své cestě a&nbsp;já jsem se&nbsp;vrátil poražen, v&nbsp;hanbě a&nbsp;potlučen pádem, který byl neobyčejně nebezpečný. Nicméně touha vyhledat jej znovu a&nbsp;přemoci jej mne neopustila, jak se&nbsp;dnes ukázalo. A&nbsp;poněvadž je&nbsp;tak přesný v&nbsp;plnění zákonů bludného rytířství, beze vší pochyby splní i&nbsp;rozkaz, který jsem mu&nbsp;dal, a&nbsp;dodrží své slovo. Toto je, pane, co&nbsp;se&nbsp;stalo, a&nbsp;více vám nepotřebuji říkat nic; prosím vás, abyste mne neprozradil a&nbsp;neříkal donu Quijotovi, kdo jsem, aby měly moje dobré úmysly účinek a&nbsp;nabyl znovu zdravého rozumu člověk, který jej má&nbsp;výtečný, jakmile jej opustí rytířské nesmysly.“</span></p>
          <p class="chunk" data-nb-ref-number="5" data-nb-words="116" data-nb-chars="762"><span class="idea" data-nb-ref-number="5" id="idea5" data-nb-words="116" data-nb-chars="762">„Ach, pane,“ řekl don Antonio, „Bůh vám odpusť křivdu, jíž jste se&nbsp;dopustil na&nbsp;celém světu, chtěje učinit znovu rozumným nejpůvabnějšího blázna, kterého země nosí. Nevidíte, pane, že&nbsp;se&nbsp;prospěch, jenž vyplyne z&nbsp;rozumnosti dona Quijota, nevyrovná zábavě, již poskytuje svým šílenstvím? Ale domnívám se, že&nbsp;veškerá obratnost pana bakaláře nestačí, aby vrátila rozum muži tak dokonale bláznivému, a&nbsp;kdyby to&nbsp;nebylo nemilosrdné, řekl bych: kéž by&nbsp;se&nbsp;don Quijote nikdy neuzdravil, neboť jeho zdravím ztrácíme nejen žertovné kousky jeho, ale i&nbsp;žertovnosti jeho zbrojnoše Sancha Panzy, z&nbsp;nichž kterákoliv dokáže vrátit veselost samé Melancholii. Přes to&nbsp;budu mlčet a&nbsp;nepovím mu&nbsp;nic, abych uviděl, mám-li pravdu v&nbsp;domnění, že&nbsp;všechna snaha pana Carrasca nepovede nikam.“</span></p>
          <p class="chunk" data-nb-ref-number="6" data-nb-words="97" data-nb-chars="553"><span class="idea" data-nb-ref-number="6" id="idea6" data-nb-words="97" data-nb-chars="553">Bakalář odpověděl, že&nbsp;je&nbsp;ta&nbsp;záležitost na&nbsp;dobré cestě a&nbsp;že doufá v&nbsp;šťastný výsledek. Don Antonio se&nbsp;mu&nbsp;nabídl učinit, cokoli by&nbsp;si&nbsp;přál; on&nbsp;se&nbsp;s&nbsp;ním rozloučil, dal naložit na&nbsp;místě svou zbroj na&nbsp;mezka a&nbsp;týž den opustil na&nbsp;koni, na&nbsp;němž bojoval, město a&nbsp;vrátil se&nbsp;domů, aniž se&nbsp;mu&nbsp;přihodilo, co&nbsp;by&nbsp;mělo býti vyprávěno v&nbsp;této pravdivé historii. Don Antonio vypověděl místokráli vše, co&nbsp;mu&nbsp;byl řekl Carrasco; místokráli se&nbsp;to&nbsp;příliš nezamlouvalo, poněvadž návratem dona Quijota domů mizela zábava, jíž se&nbsp;mohli těšit všichni, kdo věděli o&nbsp;jeho bláznovství.</span></p>
          <p class="chunk" data-nb-ref-number="7" data-nb-words="28" data-nb-chars="170"><span class="idea" data-nb-ref-number="7" id="idea7" data-nb-words="28" data-nb-chars="170">Don Quijote zůstal šest dní na&nbsp;loži, teskliv, smuten, zamyšlen a&nbsp;zle zřízen, přemítaje v&nbsp;myšlenkách nešťastnou událost své porážky. Sancho jej těšil a&nbsp;mezi jiným mu&nbsp;řekl:</span></p>
          <p class="chunk" data-nb-ref-number="8" data-nb-words="123" data-nb-chars="701"><span class="idea" data-nb-ref-number="8" id="idea8" data-nb-words="123" data-nb-chars="701">„Pane můj, zvedněte hlavu a&nbsp;buďte vesel, můžete-li, a&nbsp;děkujte nebesům, že&nbsp;ač&nbsp;jste byl sražen k&nbsp;zemi, vyvázl jste bez zlámaných žeber; vždyť víte, že&nbsp;kde se&nbsp;rozdává, také se&nbsp;dostává, a&nbsp;že není všude slanina, kde jsou špýle, a&nbsp;nedejte na&nbsp;lékaře, protože žádného léčení ve&nbsp;vaší nemoci není třeba. Vraťme se&nbsp;domů a&nbsp;nechme toulek a&nbsp;hledání dobrodružství v&nbsp;krajích a&nbsp;místech, které neznáme. A&nbsp;uváží-li se&nbsp;dobře, nejvíce poškozen jsem tu&nbsp;já, ač&nbsp;Vaše Milost je&nbsp;nejhůře zřízena. Já&nbsp;jsem se&nbsp;sice s&nbsp;vladařstvím vzdal i&nbsp;touhy být vladařem, ale nevzdal jsem se&nbsp;touhy být hrabětem, a&nbsp;to nikdy nebude skutkem, nestane-li se&nbsp;Vaše Milost králem vzdajíc se&nbsp;svého povolání rytířského; a&nbsp;tak se&nbsp;mé&nbsp;naděje obracejí v&nbsp;dým.“</span></p>
          <p class="chunk" data-nb-ref-number="9" data-nb-words="35" data-nb-chars="201"><span class="idea" data-nb-ref-number="9" id="idea9" data-nb-words="35" data-nb-chars="201">„Mlč, Sancho, vždyť víš, že&nbsp;moje vyhnanství nepotrvá déle než rok, potom se&nbsp;vrátím k&nbsp;svému čestnému povolání a&nbsp;nebudu mít nouzi o&nbsp;království, jichž lze dobýti, a&nbsp;o&nbsp;hrabství, jež ti&nbsp;budu moci darovati.“</span></p>
          <p class="chunk" data-nb-ref-number="10" data-nb-words="23" data-nb-chars="123"><span class="idea" data-nb-ref-number="10" id="idea10" data-nb-words="23" data-nb-chars="123">„Bůh nás vyslyš,“ řekl Sancho, „a hřích ať&nbsp;sluchu nemá; vždy jsem slýchal, že&nbsp;je&nbsp;lepší vrabec v&nbsp;hrsti než holub na&nbsp;střeše.“</span></p>
          <p class="chunk" data-nb-ref-number="11" data-nb-words="12" data-nb-chars="84"><span class="idea" data-nb-ref-number="11" id="idea11" data-nb-words="12" data-nb-chars="84">Takto mluvili, když vstoupil don Antonio a&nbsp;řekl se&nbsp;známkami neobyčejné spokojenosti:</span></p>
          <p class="chunk" data-nb-ref-number="12" data-nb-words="30" data-nb-chars="167"><span class="idea" data-nb-ref-number="12" id="idea12" data-nb-words="30" data-nb-chars="167">„Výborné zprávy, pane done Quijote: don Gregorio a&nbsp;odpadlík, jenž se&nbsp;proň vydal, jsou na&nbsp;břehu. Co&nbsp;pravím na&nbsp;břehu? Už&nbsp;jsou v&nbsp;domě místokrálově a&nbsp;budou tu&nbsp;v&nbsp;okamžiku.“</span></p>
          <p class="chunk" data-nb-ref-number="13" data-nb-words="7" data-nb-chars="40"><span class="idea" data-nb-ref-number="13" id="idea13" data-nb-words="7" data-nb-chars="40">Don Quijote se&nbsp;poněkud potěšil a&nbsp;pravil:</span></p>
          <p class="chunk" data-nb-ref-number="14" data-nb-words="75" data-nb-chars="450"><span class="idea" data-nb-ref-number="14" id="idea14" data-nb-words="75" data-nb-chars="450">„Opravdu, málem bych byl řekl, že&nbsp;by&nbsp;mi&nbsp;způsobilo radost, kdyby vše dopadlo naopak a&nbsp;já tím byl přinucen vydati se&nbsp;do&nbsp;Berberska, kde bych silou svého ramene osvobodil nejen dona Gregoria, ale všechny křesťanské zajatce, co&nbsp;jich v&nbsp;Berbersku je. Ale co&nbsp;dím, já&nbsp;nešťastný! Nejsem pak přemožen? Nebyl jsem sražen? Nejsem-li ten, kdo se&nbsp;nemůže dotknouti zbraně po&nbsp;celý rok? Co&nbsp;mohu slíbiti? Čím se&nbsp;honosím, sluší-li mi&nbsp;spíše pracovati vřetenem než mečem?“</span></p>
          <p class="chunk" data-nb-ref-number="15" data-nb-words="76" data-nb-chars="409"><span class="idea" data-nb-ref-number="15" id="idea15" data-nb-words="76" data-nb-chars="409">„Nechte toho, pane,“ řekl Sancho; „ať si&nbsp;žije slepice, třebas i&nbsp;s&nbsp;tipcem, a&nbsp;dnes mně, zítra tobě. V&nbsp;těchhle srážkách a&nbsp;rvačkách se&nbsp;nesmí věci brát tak vážně, protože kdo dnes padne, zítra se&nbsp;může zvednout, leda by&nbsp;chtěl zůstat v&nbsp;posteli, totiž zmalomyslnět a&nbsp;nedbat o&nbsp;nabytí nových sil k&nbsp;novým bojům. A&nbsp;nyní, Milosti, ať&nbsp;uvítáte dona Gregoria, neboť se&nbsp;mi&nbsp;zdá, že&nbsp;lidé běhají poplašeně a&nbsp;že je&nbsp;už&nbsp;asi v&nbsp;domě.“</span></p>
          <p class="chunk" data-nb-ref-number="16" data-nb-words="207" data-nb-chars="1247"><span class="idea" data-nb-ref-number="16" id="idea16" data-nb-words="207" data-nb-chars="1247">Byla to&nbsp;pravda. Don Gregorio a&nbsp;odpadlík podali již zprávu místokráli o&nbsp;cestě i&nbsp;návratu a&nbsp;don Gregorio žádostiv spatřit Annu Felix přišel i&nbsp;s&nbsp;odpadlíkem do&nbsp;domu dona Antonia. Ačkoliv byl don Gregorio, když jej osvobodili z&nbsp;Alžíru, v&nbsp;ženském šatu, v&nbsp;lodici jej vyměnil za&nbsp;oděv jistého zajatce, který uprchl s&nbsp;ním; ostatně, ať&nbsp;by&nbsp;si&nbsp;přišel v&nbsp;rouchu jakémkoliv, vždy by&nbsp;se&nbsp;jevil jako osoba hodná lásky, služeb a&nbsp;úcty, neboť byl neobyčejně hezký, asi sedmnáctiletý nebo osmnáctiletý. Ricote a&nbsp;jeho dcera vyšli ho&nbsp;uvítat, otec v&nbsp;slzách, dcera v&nbsp;uzardění. Neobjali se&nbsp;mezi sebou, neboť kde je&nbsp;velká láska, nebývá přílišná nenucenost. Don Gregorio a&nbsp;Anna Felix přivedli svou dvojí krásou v&nbsp;podiv všechny, kdo byli přítomni. Za&nbsp;oba milence mluvilo mlčení a&nbsp;oči jejich byly řečí, jež vyjádřila jejich šťastnou a&nbsp;počestnou touhu. Odpadlík vylíčil, jakých obratných prostředků užil k&nbsp;osvobození dona Gregoria; don Gregorio vylíčil, v&nbsp;jaké tísni a&nbsp;nebezpečí se&nbsp;octl mezi ženami, u&nbsp;nichž zůstal, a&nbsp;to ne&nbsp;obšírně, ale několika slovy, čímž projevil, že&nbsp;jeho moudrost předstihuje jeho věk. Nakonec Ricote zaplatil a&nbsp;odměnil štědře jak odpadlíka, tak veslaře. Odpadlík vstoupil znovu do&nbsp;církve a&nbsp;z&nbsp;údu zkaženého stal se&nbsp;opět údem čistým a&nbsp;zdravým pokáním a&nbsp;lítostí.</span></p>
          <p class="chunk" data-nb-ref-number="17" data-nb-words="71" data-nb-chars="401"><span class="idea" data-nb-ref-number="17" id="idea17" data-nb-words="71" data-nb-chars="401">Dva dny potom jednal místokrál s&nbsp;donem Antoniem, jak zařídit, aby Anna Felix se&nbsp;svým otcem zůstali ve&nbsp;Španělích, neboť měli za&nbsp;to, že&nbsp;není nikterak nenáležité, aby tu&nbsp;zůstala dívka tak křesťanská a&nbsp;otec, zdálo se, tak poctivý. Don Antonio nabídl, že&nbsp;se&nbsp;vydá vyjednati tu&nbsp;věc ke&nbsp;dvoru, kam musí nutně i&nbsp;za jinými záležitostmi, a&nbsp;dal na&nbsp;srozuměnou, že&nbsp;přízní a&nbsp;dary lze tam dosíci mnoha nesnadných věcí.</span></p>
          <p class="chunk" data-nb-ref-number="18" data-nb-words="162" data-nb-chars="1008"><span class="idea" data-nb-ref-number="18" id="idea18" data-nb-words="162" data-nb-chars="1008">„Nikoliv,“ řekl Ricote, jenž byl přítomen za&nbsp;této řeči, „nelze spoléhat ani na&nbsp;přízeň, ani na&nbsp;dary, neboť u&nbsp;velkého dona Bernardina de&nbsp;Valesco, hraběte de&nbsp;Salazar, nezmohou ani prosby, ani sliby, ani dary, ani nářky; je&nbsp;sice pravda, že&nbsp;v&nbsp;sobě spojuje milosrdenství se&nbsp;spravedlností, ale poněvadž vidí, že&nbsp;celé tělo našeho národa je&nbsp;nakaženo a&nbsp;prohnilé, užívá na&nbsp;něm spíše žíraviny, jež spaluje, než masti, která uklidňuje. Tak dík své obezřetnosti, rozmyslnosti, pilnosti i&nbsp;hrůze, kterou nahání, řádně provedl úlohu tak těžkou a&nbsp;složitou, již na&nbsp;sebe vzala jeho silná ramena, aniž naše obratnosti, úskoky, prosby a&nbsp;podvody mohly oslepit jeho argusovské oči; drží je&nbsp;stále na&nbsp;pozoru, aby nezůstal a&nbsp;neskryl se&nbsp;někdo z&nbsp;našich, jenž by&nbsp;časem jako ukrytý kořen vypučel a&nbsp;vydal jedovaté plody ve&nbsp;Španělsku již čistém, již zbaveném nebezpečí, v&nbsp;němž je&nbsp;naše množství udržovalo. Hrdinské to&nbsp;rozhodnutí, věru, velkého Filipa Třetího a&nbsp;neslýchaná to&nbsp;rozvážnost, že&nbsp;byl úlohou pověřen právě don Bernardino de&nbsp;Valesco.“</span></p>
          <p class="chunk" data-nb-ref-number="19" data-nb-words="62" data-nb-chars="357"><span class="idea" data-nb-ref-number="19" id="idea19" data-nb-words="62" data-nb-chars="357">„Nicméně učiním všechny možné zákroky a&nbsp;ať nebesa dopustí, co&nbsp;se&nbsp;jim zlíbí,“ řekl don Antonio; „don Gregorio půjde se&nbsp;mnou potěšit bolest, již jeho rodiče asi pociťují nad jeho zmizením. Anna Felix zůstane u&nbsp;mé ženy v&nbsp;mém domě nebo v&nbsp;nějakém klášteře a&nbsp;vím, že&nbsp;pan místokrál bude potěšen, zůstane-li v&nbsp;domě jeho dobrý Ricote, dokud se&nbsp;neuvidí, co&nbsp;vyjednám.“</span></p>
          <p class="chunk" data-nb-ref-number="20" data-nb-words="50" data-nb-chars="306"><span class="idea" data-nb-ref-number="20" id="idea20" data-nb-words="50" data-nb-chars="306">Místokrál souhlasil s&nbsp;celým návrhem, ale don Gregorio, zvěděv, co&nbsp;se&nbsp;chystá, prohlásil, že&nbsp;žádným způsobem nemůže a&nbsp;nemíní opustit doňu Annu Felix; chtěje však přece uvidět své rodiče a&nbsp;zařídit návrat pro ni, svolil k&nbsp;zmíněnému ujednání. Anna Felix zůstala u&nbsp;ženy dona Antonia a&nbsp;Ricote v&nbsp;domě místokrálově.</span></p>
          <p class="chunk" data-nb-ref-number="21" data-nb-words="98" data-nb-chars="542"><span class="idea" data-nb-ref-number="21" id="idea21" data-nb-words="98" data-nb-chars="542">Nastal den odchodu dona Antonia a&nbsp;po dvou dalších dnech odchod dona Quijota a&nbsp;Sancha: pád z&nbsp;koně mu&nbsp;nedovolil, aby se&nbsp;vydal na&nbsp;cestu dříve. Při loučení dona Gregoria s&nbsp;Annou Felix teklo mnoho slzí a&nbsp;bylo mnoho vzdechů, mdlob a&nbsp;pláče; Ricote nabídl donu Gregoriovi tisíc dukátů, chce-li, ale on&nbsp;nepřijal nic kromě pouhých pěti od&nbsp;dona Antonia a&nbsp;slíbil, že&nbsp;mu&nbsp;je&nbsp;vrátí u&nbsp;dvora. Pak se&nbsp;oba rozloučili a&nbsp;později i&nbsp;don Quijote a&nbsp;Sancho, jak bylo už&nbsp;řečeno: don Quijote byl beze zbroje, v&nbsp;šatu cestovním, Sancho šel pěšky, poněvadž osel nesl zbroj.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_076.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>